---
title: Kuom skiriasi Raspberry Pi 2 nuo Pi 3?
category: raspberry-pi
image: i/raspberry_pi_1_ir_3.png
description: Oficialūs, praktiški ir kitokie skirtumai tarp Raspberry Pi 2 ir Pi 3 versijų su palyginimais iš praktinės patirties.
---

## Planuojate įsigyti?

{% include post_image.html image="/i/raspberry_pi_1_ir_3.png" text="" %}

Jeigu dar tik galvojate įsigyti Raspberry Pi ir jau žinote [kiek toks įrenginys kainuoja](/raspberry-pi/kiek-kainuoja-raspberry-pi) - tuomet pravers žinoti kuo viena versija nuo kitos skiriasi.

Kadangi šio įrenginio kūrėjai naują versiją išleidžia beveik kas metus, tai senesnės versijos su laiku šiek tiek atpinga. Žinoma, kaina gali būti ne pagrindinė priežastis pasirinkti konkrečią versiją.

## „Oficialus“ skirtumas

Šio įrenginio kūrėjai Raspberry Pi 3 nuo Raspberry Pi 2 skirtumus apibūdina taip: „atrodo taip pat, kainuoja taip pat, bet tai ne tas pats“.

Daugiau skirtumų pagal specifikacijų grupes rasite žemiau.

## Išvaizdos pokyčiai

 Kreditinės kortelės dydžio kompiuteris. Tokia pradinė idėja. Ji 100% išlieka ta pati, todėl išvaizdoje pokyčių labai mažai.

Verta pabrėžti apskritai didelį privalumą šių įrenginių - turėdami HDMI, GPIO, LAN laidą ir ausinių/mikrofonų kištukus jie aprėpia tiek galimybių, kaip šių laikų standartinis nešiojamas kompiuteris. Tik kompiuterio, kaip šio, į kišenę neįsidėsi.

Na, o GPIO yra priedas šiam įrenginiui tapti IoT. Tikriem elektronikos entuziastams.

## Techninė įranga (angl. „hardware“)

Antroji versija turėjo keturių branduolių 900MHz CPU, naujesnė, trečioji, turi 1.2Ghz, taip pat keturių branduolių. Kaip namų vartotojas - skirtumo tikrai nepajusite.

Abu turi 1GB RAM atminties. Trečioji versija turi vietoje 450MHz net 900MHz greičio atmintį, o tai - kaip namų vartotojas - pajusti jau galite. Tiesa, šiais laikais vienas GB RAM'ų yra ne toks jau ir didelis kiekis, todėl tai labai bus svarbu ką su šiuo įrenginiu darysite.

*Wireless* - štai kur privalumas. Raspberry Pi 3 turi integruotą Wifi, todėl nereikės kabelių ir kitokių laidų norint mėgautis naršymo patirtimi.

## Greitis

Nesu daręs jokių greičio testavimų, nes jų [pilnas internetas](http://www.techrepublic.com/article/raspberry-pi-3-how-much-better-is-it-than-the-raspberry-pi-2/). Žiūrint įvairius straipsnius lengvai būsite įtikinti, kad Raspberry Pi 3 yra beveik 2 kartus pranašesnis greičio/pajėgumo prasme.

## Asmeninė patirtis

Dėl tikrai gero Full HD vaizdo palaikymo - geros kokybės filmų peržiūra tikrai nestrigs. Nestrigs nei garsas nei vaizdas. Deja, bet strigs visa kita - tarkime filmų perjungimas (filmo rodymo metu) ar garso reguliavimai. Ši bėda ant Raspberry Pi 3 jau vos vos jaučiama.

RetroPie abiejuose veiks tiesiog idealiai. Tiesa, visokie Sega žaidimai ir pan. veiks žymiai geriau ant Raspberry Pi 3.

Debian/Ubuntu operacinės veiks tikrai labai gerai. Todėl paprastam namų naudotojui (tėvam/seneliam) čia idealus kompiuterio variantas. Aišku, tektų pasirūpinti ekranu ir įvesties įrenginiais.

## Daugiau Raspberry Pi straipsnių?

Jeigu domina informacija apie įrenginį, būtinai pažiūrėkite kitus [Raspberry Pi straipsnius](/raspberry-pi).
