---
title: Kokių klaidų nepadaryti perkant kompiuterį?
permalink: /atviras-kodas/kokiu-klaidu-nepadaryti-perkant-kompiuteri
category: atviras-kodas
image: i/pc.jpg
description: Sunku išsirinkti laisvalaikiui, darbui ar žaidimams patogų kompiuterį kai prekyboje toks gausus asortimentas. Pasirinkimas bus lengvesnis, jeigu išvengsite kai kurių kompiuterių pirkimo klaidų.
---

Kompiuterį keičiame pakankamai retai, todėl labai svarbu pasirinkti kokybišką ir funkcionalų jo modelį. Visgi, net ir tuomet, jei jis perkamas ne pirmą kartą, pasitaiko klaidų, lemiančių nusivylimą – jei norisi, kad šis prietaisas atitiktų visus Jūsų lūkesčius, vertėtų jas įsiminti ir nebekartoti.

## Neatsižvelgiama į asmeninius poreikius

Pirmas klausimas į kurį turite atsakyti - kam bus naudojamas kompiuteris.

Jeigu tai yra laisvalaikio kompiuteris, naudojamas internetui naršyti, susirašinėti su draugais ir artimaisiais - greičiausiai pretenduosite į mažiausio biudžeto kompiuterį. Čia vertėtų susimąstyti ar šiuo atveju ne geriau planšetė kurią su savimi galėsite pasiimti ant sofos ar su ja išeiti į lauką.

Vidutinėje kainų kategorijoje būtų darbo kompiuteriai. Čia Jums vėlgi nereikės labai galingo varianto, bet greičiausiai turėsite susimąstyti apie tai kiek reikės disko vietos ar kokio dydžio ekranas turėtų būti.

Brangesni yra žaidimų kompiuteriai. Dažniausiai juos perkantys jau žino kokių minimalių parametrų jiems reikės - juos galima rasti žaidimų specifikacijose.

Darote labai didelę klaidą, jei susižavite daugiausiai reklamuojamais ir giriamais kompiuteriais – net ir turėdami aukščiausias specifikacijas, jie gali nepateisinti asmeninių lūkesčių, todėl Jūs tiesiog permokėsite.

Geriausia, jei tiksliai žinotumėte, kokiems tikslams jį naudosite ir kokios funkcijos yra svarbiausios. Pagal tai galėsite susidaryti kompiuteriui skirtą biudžetą, žinosite kokių maždaug pajėgumų kompiuterio Jums reikia ir galėsite pasirinkti ne iš vieno varianto. Pavyzdžiui, jei ieškote paprasto, kasdienėms užduotims skirto įrenginio, puikiai pasitarnauti gali ir galingų specifikacijų nesiūlantys [pigūs nešiojami kompiuteriai](https://pigu.lt/lt/kompiuteriai/nesiojami-kompiuteriai) ar [planšetiniai kompiuteriai](https://pigu.lt/lt/plansetiniai-kompiuteriai/plansetes-tablets).

## Nepagalvojama apie ateitį

Manote, kad kompiuteris Jums yra tinkamas šiuo metu, tačiau ar dažnai pagalvojate apie tai, kas Jūsų laukia ateityje? Galbūt tikitės, jog greitu metu turėsite daugiau laisvo laiko žaidimams, o gal svajojate išmokti dirbti su grafikos programomis?

Net ir tuomet, jei tai kol kas tik neaiškūs ateities planai, pasikeitus situacijai Jums gali prireikti galingesnio kompiuterio modelio. Žinoma, iš anksto nuspėti tam tikrus dalykus neįmanoma, tačiau bent jau turėtumėte įsitikinti, jog esant poreikiui, tam tikrus kompiuterio komponentus bus galima patobulinti. 

Dažniausiai sutinkamos bėdos būna disko dydžio trūkumas arba atminties trūkumas. Žaidimų kompiuteriams gali neužtekti 1 TB ar daugiau disko, bet darbo kompiuteriui gali užtekti bene standartu tapusiu 120 GB disko. Todėl reikėtų iš anksto įsivertinti ar savo kompiuteryje nelaikysite daugybės failų ar nuotraukų - tokiu atveju reikės didesnio disko.

## Susikoncentruojama tik į parametrus

Puiku, jei domitės tikslesnėmis kompiuterių specifikacijomis, tačiau jei aklai tikėsite, jog, pavyzdžiui, Intel Core i7 procesorius yra ženkliai geresnis nei i5, nepastebėsite kitų svarbių aspektų.

Kompiuteris atitiks Jūsų poreikius tik tuomet, jei Jus tenkins bendra jo komplektacija ir galimybės, todėl pravartu pasidomėti, kaip skirtingi parametrai sąveikauja vieni su kitais. Nors tai gali šiek tiek užtrukti, paskyrę daugiau laiko, būsite tikri, jog pasirinkote teisingai.

## Vertinamas tik monitoriaus dydis

Žinoma, dydis iš tiesų yra labai svarbus parametras, kadangi nuo jo priklauso mūsų kasdienės patirtys ir komfortas. Didesnis ekranas leidžia dirbti patogiau, tačiau tuomet kompiuterį sunkiau nešiotis kartu su savimi, tad jei būtent toks yra Jūsų tikslas, labiau praversti gali ir planšetiniai kompiuteriai.

Visgi, nepamirškite, jog puikų vaizdą užtikrina ne tik ekrano dydis, bet ir kitos specifikacijos (maksimali raiška, vaizdo plokštė ir t.t.), todėl kartais mažesnis ekranas gali būti geresnis pasirinkimas.

Pastebėkite, kad mažesnius ekranus turintys kompiuteriai dažniausiai turi ilgiau laikančią bateriją. Taip yra todėl, kad ekrano apšvietimui yra mažiau išeikvojama energijos.

## Stengiamasi per daug sutaupyti

Pigūs nešiojami kompiuteriai visuomet pirmiausia atkreipia mūsų dėmesį, tačiau klausimas, ar jie visada atitinka mūsų lūkesčius?

Todėl šiuo atveju rekomenduotina ieškoti ne pigiausio, bet geriausio modelio: jei iš anksto nuspręsite, kokią sumą galite skirti šiam pirkiniui, palyginę skirtingus kompiuterius toje pačioje kainų kategorijoje, surasite tą, kuris tinka būtent Jums. Gausų kompiuterių pasirinkimą rasite [Pigu.lt](https://pigu.lt/lt/) el. parduotuvėje. 

## Neatsižvelgiama į jungtis

Susižavėjus kompiuterio techniniais parametrais, dažnai pamirštama atkreipti dėmesį į jungčių tipus ir jų skaičių – nuo to iš esmės priklauso tiek Jūsų, tiek šio įrenginio galimybės. Lengviausia suklysti tuomet, jei Jus domina itin ploni, stilingo dizaino kompiuteriai – būtent tokiuose modeliuose dažniausiai pritrūksta funkcionalių jungčių. Žinoma, visuomet yra išimčių, tačiau turėtumėte tuo įsitikinti.

Taigi galima teigti, jog renkantis kompiuterį, svarbu žinoti, kokios jo galimybės ir kaip jas galėsite pritaikyti praktikoje. Išvengę visų šių klaidų, kur kas paprasčiau išsirinksite visus poreikius atitinkantį įrenginį! 


