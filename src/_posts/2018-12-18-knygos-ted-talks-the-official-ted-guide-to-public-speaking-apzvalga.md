---
title: Knygos „TED Talks - The Official TED Guide to Public Speaking“ apžvalga
category: knygos
image: i/ted_talks_knyga.png
description: Iš daugiau nei 200 perskaitytų knygų šią knygą išrinkau kaip geriausią knygą skirtą viešojo kalbėjimo įgūdžiams lavinti. Su šimtais praktinių pavyzdžių, daugybę istorijų ir tikra gyva patirtimi.
---

Nesu TED prezentacijų megėjas, tačiau ši knyga (tiek audio, tiek popieriniame variante) yra tikrai **geriausia ką galima rasti viešojo kalbėjimo tematika**.

Pati knyga prasideda įdomia istorija kaip TED vos "nemirė" vos tik šiam renginiui/idėjai prasidėjus.

**Ar žinojote, kad organizatoriai ir šio renginio vedėjai padeda pasiruošti ir praktikuojasi su būsimais pranešėjais?** Kiek tekę yra dalyvauti/pranešinėti visokiuose PyCon, GIT, Ubuntu ar kitose konferencijose - dar neteko matyti nieko panašaus. Dažniausiai į prezentacijas pakviečiami pranešėjai, o jau kas bus prezentacijos pristatymo metu - tas bus.

Tie patys TED organizatoriai turi sukaupę didelį žinių bagažą ir dalinasi šimtais vertingų patarimų kaip savo prezentacijas pagyvinti, padaryti įdomesnėmis ir sklandesnėmis.

{% include post_image.html image="/i/ted_talks_knyga.png" text="Knygos Ted Talks viršelis" %}

Tarp visokių minčių galima rasti:

"Yra vienas dalykas ko niekas kitas neturi pasaulyje: tai būtent Jūsų patirties/patyrimo kai kažkas vyko apie ką pasakojate".

"Žmonės mėgsta istorijas ir kiekvienas gali išmokti jas pasakoti".

"Mažas-geras pristatymas užima labai daug laiko pasiruošti, ilgas-geras pristatymas užima daug mažiau".

Knygoje yra ir ne vienas „planas“ ar „sistema“ kaip savo prezentaciją galima perskelti į tam tikras dalis ir šias dalis gerokai pagerinti.

Turinio, patarimo, istorijų ir pavyzdžių šimtais. Sunku tiek „suvirškinti“, tačiau tai tikrai geriausia ką esu iki šiol skaitęs šia tema.

Kol kas knyga tik angliškai, bet ir sunkiau angliškai skaitantiems - knyga bus tikrai lengvai skaitoma.

Anksčiau esu rašęs apie dar vieną naudingą knygą apie viešojo kalbėjimo meną kuri gali taip pat būti naudinga - [Knygos Čerčilio iškalba, Linkolno tvirtybė apžvalga](https://www.jarmalavicius.lt/knygos/knygos-cercilio-iskalba-linkolno-tvirtybe-apzvalga).
