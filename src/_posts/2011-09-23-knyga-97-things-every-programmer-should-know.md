---
title: Knyga „97 things every programmer should know“
permalink: /knygos/knyga-97-things-every-programmer-should-know
category: knygos
image: i/97-things-every-programmer-should-know.jpg
description: Mano nuomonė apie knygą programuotojams „97 things every programmer should know“
---

Visai neseniai pabaigiau skaityti knygą „97 things every programmer should know“. Ir tikrai, **knyga verta dėmesio**.

Joje nėra jokių konkrečios programavimo kalbos pavyzdžių ir apie programavimą kalbama labai abstrakčiai. Tai knyga, kuri galėtų supažindinti jaunąjį programuotoją to, kas jo **tikrai lauks ateityje**. Ir manau pasinaudojus šios knygos patarimais ateityje galima išvengti labai daug rimtų problemų.

![Knygos „97 things every programmer should know“ viršelis](/i/97-things-every-programmer-should-know.jpg)

Tie 257 puslapiai persiskaitė tikrai greitai, nors galbūt pati pradžia galėtų būti pradėta kitais straipsniais iš šios knygos. Nes pradžia, tikrai „neužkabliavo“. Aišku, galbūt kitiems pradžia nepasirodys nuobodi.

Tai apie ką ši knyga? Trumpai - apie viską kas susiję su IT. Apie kodo standartus, paprastumą, refactoring'ą, įrankius, code review'us, komentarus. Beje, dėl komentarų, labai patiko ir labai pritariu - jų geriau vengti. Kodėl? Paskaitykite knygą :)

Žinoma, patys populiariausi programavimo terminai „KISS“ ir „DRY“ taip pat bus aptarti.

Ypatingai patiko, kad šios knygos 97 straipsnius parašė skirtingi žmonės, dirbantys skirtingose įmonėse, turintys ne vienerių metų patirtį. O pasiklausyti patyrusių žmonių patarimų - labai naudinga kiekvienam.

Na, siekiant pagerinti savo kodo kokybę programuojant **bet kuria programavimo kalba**, tai perskaityti šią knygą yra tiesiog būtina.

Jeigu skaitėte, parašykite komentaruose savo nuomonę.
