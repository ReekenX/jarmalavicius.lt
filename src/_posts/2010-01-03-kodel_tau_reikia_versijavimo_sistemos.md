---
title: Kodėl tau reikia versijavimo sistemos?
permalink: /git/kodel-tau-reikia-versijavimo-sistemos
category: git
image: i/kodel-tau-reikia-versijavimo-sistemos.png
description: Kodėl tau turi rūpėti versijavimo sistemos (GIT, Mercurial, SVN) turėjimas? Skaityk.
---

Ne kartą esu susidūręs, kad žmonės savo failus ir katalogus versijuoja taip:

![Ar tavo projektų katalogai nepanašūs?](/i/dizainerio_katalogas.png){: .align-center }

Paveikslėlis kurį čia matote yra **labai blogo versijavimo** pavyzdys. Užduotis Jums: kaip iš failų pavadinimų (bet ne sukūrimo datos) nuspręsti, kuri versija yra prieš paskutinė?

Tai humoristinis požiūris į „versijavimą“ kuris tikrai paplitęs pasaulyje. Tačiau net ir tvarkant tik asmeninius failus tai gali privesti prie nesusipratimų.

Turėdami bet kurią versijavimo sistemą (GIT, Mercurial, SVN, CVS ar pan.) išvengsite daug nesusipratimų.

## Versijavimas programuotojams

Tikriausiai nerasite IT įmonės tiek Lietuvoje tiek pasaulyje, kuri nenaudotų versijavimo sistemų. IT įmonėms versijavimo poreikis yra labai didelis.

## Dirbant komandoje

Dirbant komandoje būtinai reikia dalintis išeities kodu ar kitais resursais.

Dirbant komandoje greičiausiai karts nuo karto reikės pažiūrėt ką vienas ar kitas kolega padarė.

Dirbant komandoje kada nors gali prireikti tam tikro kodo gabalo ar kitokio resurso (pavyzdžiui logotipo) ankstesnės versijos.

![Tipiniai komandos poreikiai versijavimo sistemai](/i/kodo-dalijimasis.jpg){: .align-center }

Tai tipiniai poreikiai išsprendžiami versijavimo sistemomis.

## Dirbant vienam

Jeigu dirbate vienas ar prie asmeninių projektų, gali pasirodyti, kad to poreikio visai nėra.

Arba, kad versijavimo sistemos naudojimas ir mokymasis ja naudotis gali švaistyti brangų laiką.

Taip tikrai nėra. Jums greičiausiai irgi reikia versijavimo sistemos, jeigu prie kažkokio projekto dirbate bent kiek ilgesnį laiką.

Greičiausiai Jums nereikia dalintis resursais su kitais, bet gali reikėti tą patį projektą kelti į kitus kompiuterius ar serverius. Jeigu darysite tai tiesiog kopijuojant katalogus, tai anksčiau ar vėliau - neišvengsite susipratimų.

Versijavimo sistema gali būti puikus **atsarginių kopijų laikymo įrankis**. Labai dažna situacija - Jūs atsimenate, kad kažką turėjote prieš kelias savaites ar mėnesius, bet dabar šis dalykas yra pašalintas. Versijavimo sistema saugo **visų pakeitimų istorijas**, todėl atstatyti turėtų būti nesunku.

Nežinote ar turite naujausią projekto versiją? Vėlgi, versijavimo sistema praneš ji yra naujausia ar ne.

## Verta išmokti

Jeigu studijuojate IT (ypatingai programavimą), tai versijavimo sistemos yra **vienas svarbiausių įrankių**, kuriuos privalote mokėti dar prieš ieškant darbo.

O išmokti bus paprasta. Perskaitykit straipsnius <a href="/git">GIT kategorijoje</a> ir turėtumėte nesunkiai startuoti.
