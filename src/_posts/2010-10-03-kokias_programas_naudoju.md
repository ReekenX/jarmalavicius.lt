---
title: Kokias programas naudoju
permalink: /mano-projektai/kokias-programas-naudoju
category: mano-projektai
image: i/kokias-programas-naudoju.png
description: Apie tai kokias programas naudojau 2010 metais - VIM, Dreampie, GnuCash, Parcellite, Banshee ir kitokias.
---

Tik vakar instaliavau Ubuntu 10.10 Beta versiją ir nustebintas tobulos operacinės sistemos funkcionalumu ir naujomis galimybėmis, nusprendžiau pasidalinti kokias programas naudoju šioje operacinėje sistemoje.

Jau tapo jau tradicija: blogeriai kurie rašo apie IT labai dažnai paskelbia savo naudojamų programų sąrašą. Ši informacija man yra ne kartą pravertusi. Kartais perskaitęs tokį straipsnį nusprendžiu pasimėginti ką nors naujo, o taip atrandu ką nors naudingo. Visa mano aprašyta naudojama programinė įranga yra nemokama ir dauguma jų – atviro kodo.

**Programavimas**

![VIM redaktorius su zen-burn tema](/i/vim_redaktorius.png)

Pirmiausiai pradėsiu nuo programavimo įrankių. Kadangi pats esu programuotojas, tad ši tema man aktualiausia. Po 2 metų Eclipse naudojimo ant Windows XP, po metų Netbeans naudojimo ant Windows Xp ir Ubuntu, apsistojau ties… VIM redaktoriumi. Kodėl? O priežasčių tikrai daug: greita IDE, kaip ir kitos mano išvardintos turi milijonus įskiepių ir taip pat turi standartines funkcijas: sintaksės paryškinimus, failų naršyklę ir pan. Labai didelis privalumas – RAM’o vartojimas. Jeigu programuojate (programavote) su Netbeans ar Eclipse, tai tikrai žinote, kad RAM’o šios IDE naudoja tikrai nemažai. Tačiau VIM’o man didžiausias privalumas – gali pasidaryti tokią IDE, kokią tik nori! Greitieji klavišai (keyboard shortcuts), snippetai, PHP ir Python sintaksės klaidų paryškinimai (šiuo metu tik su PHP ir Python dirbu). Taip pat į akis nelenda nereikalingos meniu juostos, būsenos juosta (status bar) ir šoninis failų medis – visa tai yra Netbeans ir Eclipsee – man tai pasirodė tikrai nereikalinga, tik be reikalo vietą užima. O tai, kad VIM’e yra milijonai greitųjų klavišų, man patiko. Bet to, komandų pakartojimai (kai nuspaudi skaičių kiek kartoti komandą ir po to pačią komandą), man tikrai patiko. Pradedančiajam VIM gali pasirodyti per sudėtingas truputį, tačiau pamėginkite lygiai 2 savaites ir aš Jums garantuoju, į kitą redaktorių žiūrėt nenorėsit :)

Anksčiau naudojau Gnome-Terminal (bet jis labai lėtas, ir tas kartais pasijaučia), vėliau perėjau prie Terminator, kuris buvo šiek tiek greitesnis ir labai patiko jo lango skaldymas, į vertikalę ir horizontalę poziciją, režimas. Lėtumas atsirasdavo, kada kurdavau naujus tab’us arba paleisdavau bet kurią iš šių programų. Tuomet kelias sekundes vyksta krovimasis, o laukti net ir tas kelias sekundes taip nesinori. Taip pat, kai renki tekstus, kartais mano rašomas tekstas jausdavosi, kad atsilieka. Na, o dabar naudoju Xterm'ą, kuris yra labai greitas. O programavimą šiuo metu vykdau Screen’e, nes tas privalumas, kad uždarius terminalą gali vėliau vėl lengvai grįžti prie to pačio darbo – tikrai naudingas. Tad tab’ai dabar nereikalingi :)

Kartais tenka ką nors greito padaryti su Python. Pavyzdžiui suskaičiuoti kada uždirbsiu milijoną jeigu įdėsiu 100 lt indėlį į Snorą. Tam naudoju labai nerealią programą Dreampie, kuri leidžia parašyti kodą ir iškart jį pavykdyti. Tikrai sutaupo daug laiko negu rašant viską per konsolę.

![Dreampie programa ir mano deposito skaičiuoklės kodas :)](/i/dreampie.png)

Skirtumams tarp failų arba programų kodo modifikacijoms tikrinti naudoju Meld'ą. Nors Kdiff3’as turi vieną labai didelį pranašumą: geba pats sutvarkyti konfliktus, bet Meld'ą naudoju dėl jo labai gražaus dizaino. Be to, pavykdžius Meld'ą tame kataloge, kur yra repozitorija, jis geba nustatyti kokia tai repozitorija ir parodyti skirtumus kode.

Programuojant tenka ne tik rašyti kodą, žiūrėti ką apkaltinti (juk žinot patarlę: jeigu žinai kas kaltas – neišsiduok!) su 'blame’ komanda bet dar ir koreguoti paveiksliukus. Tam šiuo metu naudoju Gimp'ą. Tiesa, buvo labai gaila po daug perskaitytų knygų ir peržiūrėtų kelių šimtų tutorial'ų apie Photoshop'ą išmesti šias žinias į... niekur. Nors ir buvau suinstaliavęs šią programą į Ubuntu (taip, nelegaliai), bet nebuvo tai tas pats kas ją naudotis Windows aplinkoje. Labai tikiuosi, kad šios programos versija pasirodys ir Linux operacinei sistemai. Kadangi GIMP'ą naudoju tik darbiniams tikslams (būtent programavimui) todėl jį priskiriu programavimo kategorijai.

Programų nerašau iš oro. Jeigu yra panaši programa kurią noriu padaryti ir ji atviro kodo, tuomet ją patobulinu ir naudoju. Žinoma, pakeitimus nusiunčiu autoriui, kuris sprendžia jie naudingi ar ne. Tačiau kartais tokių sugalvotų idėjų nebūna padarytų arba jos labai skiriasi nuo mano sugalvotų. Tad, kad darbas vyktų sklandžiai pirmiausia viską planuoju. Pirmiausia pradedu su Dia paišyti Usage Case diagramas, o darbus susirašau Gnome Planner programoje (ją naudoju jau kelis metus). Seniau naudojau Excel'į, bet kai radau tam skirtas programas, planavimai pasidarė ne tik greitesni, bet ir malonesni.

Kiek trunka programavimo darbai – seku su Hamster. Tikrai įdomu žinoti savo programavimo tempą.

Duomenų bazei valdyti šiuo metu kolegos supažindintas naudoju SqlBuddy. Kodėl nenaudoju PhpMyAdmin? Todėl, kad šios programinės įrangos programuotojai jau visiškai “nusivažiavo”. Bandymas padaryti PhpMyAdmin greitą, su AJAX valdymu ir jQuery Dialog – užmušė visą norą naudotis šia programa. Tikra tragedija dabartinė naujausia versija: neskaitant, kad yra daug klaidų pačioje sistemoje (ne visada veikia pažymėjimai, trynimas arba rodo ne visus įrašus) tai dar žiaurios klaidos atsiranda dizaino pusėje kurios trukdo naudotis. Pavyzdžiui vos prieš du mėnesius buvo atsiradusi problema, jog negalima buvo paspausti checkbox'ų, todėl negalima buvo ištrinti jokių įrašų juos pažymėjus… Reziume: apsistojau šiuo metu ties SqlBuddy. Labai greitas, dizainas tikrai puikus, nors ir minimalistinis. Funkcionalumo turi mažiau nei PhpMyAdmin, bet bent jau kol kas turi būtent tai ko reikia. Eksportavimus ir importavimus darau su mysqldump programa.

![Sqlbuddy programa Mysql duomenų bazei valdyti](/i/sqlbuddy.png)

Duomenų bazei valdyti taip pat esu naudojęs Mysql Administrator. Nors priekaištų jai neturiu, tačiau ši programa tinka tik asmeniniame kompiuteryje naudotis. Į serverį jos neįkelsi ir per naršyklę neparodysi :)

Kartais tenka nušokti nuo darbo ir mesti viską. Ir pavyzdžiui lieka dar nebaigtas SQL’as, ką tuomet? Tuomet pasinaudoju Tomboy programa. Įrašau savo darbą ir ramiai galiu eiti kur reikia.

**Finansai**

Finansams daugiau nei pusmetį naudojau GnuCash. Viskas šioje programoje yra gerai. Tiesa, tik pradėjus naudotis teko perskaityti nemažą tutorial'ą, nes ne tokia jinai ten paprasta. Bet buvo verta, idėja tikrai nuostabi. Tačiau vieną dieną išbandžiau visai neseniai sukurtą wxBanker ir nusprendžiau migruoti dėl jos paprastumo ir patogumo. Tam, kad užsikrautų GnuCash ir viską suvestum reikia nemažai laiko. O wxBanker ne tik veikia labai greitai, bet ir įvedimas duomenų yra labai paprastas.

**Paštas**

Anksčiau naudojau Evolution. Bet jo viena klaida mane labai erzino daugiau nei metus: trumpam dingus internetui tekdavo slaptažodžius per naujo suvesti visoms pašto dėžutėms. Ir nors buvo nuspausta “Remember password”, tačiau slaptažodžių vistiek reikalavo. Turint 6 pašto dėžutes, tai buvo didžiulė kančia. Šiuo metu naudoju Claws Mail. Nors ši programa taip pat turi savo minusų, tačiau man jie neatrodo tokie dideli. Pavyzdžiui skaitant laišką jeigu bus tikrinamos pašto dėžutės tuo metu, tai permeta ant pirmo laiško pirmoje dėžutėje. Privalumas ir tas programos, kad jeigu turi kelis vieno serviso el. pašto dėžutes (pvz gmail) tai gali susikurti vieną, susikonfigūruoti pilnai ir kai norėsi sukurti kitą, tiesiog galima paspausti “Copy” mygtuką ir jis sukurs antrą paskyrą / profilį. Telieka pasikeisti slaptažodžius ir vualia!

**Privatumas**

Jeigu užsiminiau apie slaptažodžius, tai jau gal 4 metus naudoju KeepassX, ir nusiskundimų nuturiu.

Nelegaliai įrangai laikyti (šiuo metu jos jau nebeturiu) naudojau Cryptkeeper. Jeigu kam reikia, siūlau pasinaudoti šia programa. Jinai yra tokia minimalistinė, kad su TrueCrypt nėra ką lyginti. Bet tikrai gera.

**Produktyvumas**

Naudoju Parcellite, kuris saugo visus tekstus kuriuos kopijuoju. Kasdien to reikia, tad ši programa daug laiko man sutaupo.

Apie Hamster – rašiau aukščiau.

![Su Hamster seku ar ne per ilgai užsibūnu prie tam tikrų užduočių](/i/hamster.png)

**Naršyklės**

Naudoju Firefox (o kur gi dar patikrinsi savo Python ir/arba PHP parašytas svetaines?), Opera (gera naršyklė svetainėms su galerijomis), Chrome (paštui). Dažniausiai naudoju Firefox, dėl programavimo įrankių. O nenaudoju Internet Explorer, nes šioje operacinėje sistemoje tokios padarytos klaidos nėra :)

**Biuras**

Tekstams ir pateiktims naudoju senąjį gerąjį Open Offfice.

Programų, su gettext, vertimui naudoju Poedit. Tikrai geriau negu versti su tekstų redaktoriumi, nes Poedit programoje gali susikurti vertimų duomenų bazę kuri pasiūlys naujai verčiamą tekstą išversti pagal vertimų duomenų bazę. Sutaupo laiko, tikrai verta išmėginti jeigu dar nenaudojate.

**Media**

Muzika groja su Banshee. Esu bandęs Amarok ir Rythmbox, bet Banshee pasirodė patogiausias ir greičiausias. Ir įskiepiai kurie „ateina“ iškart įdiegus man patiko. Bei Equalizer'į turi.

Filmus žiūriu per VLC. Nes garsą galima iki 300% padidinti. Ant nešiojamo kompiuterio būtinas funkcionalumas. Be to greitas, turi minimalistinį režimą ir turi nemažai konfigūracijų.

**CD ir DVD**

Informacijai į kompaktinius diskus įrašyti naudoju GnomeBaker. Naudojau Brasero labai neilgai, nes nuolat gadindavo kompaktinius diskus. Įrašinėjant pakibdavo, arba parašydavo, kad negalima įrašyti proceso eigoje. Su GnomeBakar tokių problemų kol kas nebuvo.

**Operacinės sistemos išvaizda**

Naudoju [Elegant temą](http://gnome-look.org/content/show.php/Elegant+Gnome+Pack?content=127826).

Mano motyvuojantis [ekrano logotipas](http://wallpampers.com/pictures/591/motivation-standard.jpg).

Ubuntu nustatymams tvarkyti pasinaudoju Ubuntu Tweak. Nereali programa su nemažai konfigūracijų. Tikiuosi ateityje sąrašas dar išsiplės.

Šitoks tikrai nedidelis programų sąrašas manau padaro darbą daug produktyvesnį.
