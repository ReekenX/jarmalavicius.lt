---
title: Įspūdžiai perskaičius Pro GIT knygą
permalink: /knygos/ispudziai-perskaicius-pro-git
category: knygos
image: i/knygos/ispudziai-perskaicius-pro-git.png
description: Įspūdžiai perskaičius knygą Pro GIT ir trumpa knygos apžvalga. Kokią pagalbą galite rasti knygos dalyse ir kaip ji gali Jums padėti.
---

Neseniai baigiau skaityti knygą “Pro Git”. Perskaityti rekomenduoju visiems GIT mylėtojams. Kadangi aš vienas iš tų mylėtojų - teko paimti ją į rankas. Nors knyga vadinasi “Pro Git”, tikrai rekomenduoju ją perskaityti net tiems, kas tik planuoja ją kada nors išmokti.

Kokios naudos ji man davė ir ką toje knygoje galite rasti aprašysiu plačiau. Knygos el. variantas yra nemokamas, tad nevarkite prie torrent'ų.

Elektroninis variantas gali būtų rastas [šioje interneto svetainėje](http://progit.org/book/). Knygoje nėra vien tik sausas tekstas. Daugybė grafikų, planų ir kitokių grafinių priemonių padės nenuobodžiauti.

![Knyga "Pro GIT" - tiem, kas nori išmokti](/i/pro_git_book.png)

1 dalis. Pasakojama iš šalies apie patį GIT, kas tai yra, trumpa versijavimo sistemų istorija, nuo ko viskas prasidėjo. Skirtumai tarp centralizuotų ir decentralizuotų versijavimo sistemų. Pradmenys kaip pasileisti GIT (viskas tikrai labai paprasta). Naudingiausias dalykas pirmos dalies tikriausiai yra tas, kad paaiškinama kaip pradedančiajam galima rasti pagalbą tam tikrose komandose, kas praktikoje tikrai man dar dažnai būna reikalinga. Bei, aišku, nepamiršta tema: kuo ypatingas GIT.

2 dalis. GIT versijavimo sistemos pradmenys. Dalis kurios tikrai negalima praleisti pradedančiajam. Čia pasakojama kaip veikia GIT ir kaip juo reikėtų naudotis. Kaip išsaugoti savo programinės įrangos (ir ne tik) failų versijas, kaip žiūrėti versijavimo istoriją, kaip versijuoti savo programinę įrangą ir pan.

3 dalis. Branch'ų kūrimo ir kas tai yra – dalis. Konfliktų sprendimo variantai ir sudėtingesnės operacijos. Tiesiog būtina perskaityti!

4 dalis. GIT serverio pusėje. Asmeninis serveris gali atstoti repozitorijų saugyklą, tiek viešų, tiek privačių repozitorijų. GitWeb paleidimas (galime pamatyti užėję į [git.kernel.org](http://git.kernel.org/)). Bei kitokia serverio programinė įranga be Gitosis (kitų neminiu, geriau pasiskaitykite knygą, tikrai įrangos naudingos yra).

5 dalis. Man buvo pats įdomiausias skyrius – kaip prisijungti prie kitų projektų ir nesugriauti kitų programuotojų versijavimo tvarkos. Kadangi kalba yra apie tai, kaip prisijungti prie pasaulinių atviro kodo projektų ir juos fork’inti arba tiesiog gavus rašymo teises į repozitoriją, tobulinti.

6 dalis. Submoduliai. Dalykas, kurio, tiesą pasakius, nežinojau kol neperskaičiau šios knygos. Submoduliai leidžia turėti projektą, kuriame naudojamos įvairios bibliotekos iš kitų repozitorijų ir pan. Tikrai įdomu, tikimybė, kad praktikoje teks susidurti, gana didelė.

7 dalis. GIT konfigūracija. Pasakojama apie gilesnę konfigūraciją, hooks’us ir pan. Kadangi GIT garsėja savo konfigūracijos galimybių gausa - jokiu būdu nepraleiskite šio skyriaus.

8 dalis. Migravimas į GIT ir kitokių sistemų aprašymas. Įdomu, kad aprašytas migravimas iš SVN, bet ne iš kokio, pavyzdžiui, Mercurial’o (juokauju, nes toks migravimas būtų kelių minučių reikalas, daug panašumų tarp šių sistemų).

9 dalis. Kur GIT viską saugo, bei kokia tvarka, saugo. Labai pravertė skyrelis apie duomenų atstatymą. Kadangi su tuo praktikoje teko susidurti su netyčiniais repozitorijų pagadinimais. Naujos žinios pravertė.

Perskaičius knygą turbūt žinosite viską apie šią versijavimo sistemą. Na, o praktiškai susidūrus su problemomis, bent jau žinosite kur ieškoti informacijos, kadangi šis kūrinys kiaurą parą atviras. Tad nepatingėkite sugaišti laiko, gal Jūs irgi “užsikabliuosite” kaip aš :)