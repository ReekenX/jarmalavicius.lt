---
title: Instapaper pakeitimas į Google... naršyklę!
category: atviras-kodas
image: i/placeholder.jpg
description: Kaip atsisakyti Instapaper ir nenaudojant papildomų paslaugų turėti tą patį.
---

Du metus buvau Instapaper „klientas“. Patiko paslauga, kurios dėka galima susikelti įvairius internetinius straipsnius į archyvą ir juos vėliau perskaityti turint laisvą minutę arba prie kavos.

Tačiau Instapaper pakeitus dizainą atsirado didelių problemų naudojantis kitais įrenginiais (ne kompiuteriu). Pavyzdžiui, viena iš jų buvo negalėjimas ištrinti straipsnių naudojantis planšete.

Paieškojus šiai paslaugai alternatyvų - jų yra ne viena. Pavyzdžiui [Pocket](https://getpocket.com/), [Evernote Clearly](https://evernote.com/clearly/) ar [ReadKitApp](http://readkitapp.com/).

Tikriausiai daugiau paieškojus jų rastumėte ir daugiau.

Ir ne taip ir seniai atradau, kad Google naršyklės (konkrečiai Chrome) duomenis sinchronizuoja tarp įrenginių. Užtenka susikurti „bookmarkuose“ katalogą nuorodoms kurias norite skaityti vėliau. Ir radus, ką norėsite išsisaugoti vėlesniam skaitymui, užteks nutempti iš adresų juostos nurodą į sukurtą katalogą.

![Nuoroda išsaugota kompiuteryje](/i/google_bookmarks_pc.png)

Ir šitas katalogas, pakeitus įrenginį bus iškart matomas!

![Nuoroda matoma telefone](/i/google_bookmarks_mobile.png)

Taigi, ištryniau Instapaper paskyrą ir perėjau prie šio varianto. Juo jau naudojuosi daugiau nei pusę metų. Tikiuosi kam nors pravers (jeigu teko susidurti su šia problema).

Žinoma, Firefox mylėtojams šis dalykas netiks, bet ir jiems tokia galimybė atsiveria pasinaudojus įvairiais papildiniais. Apie tai galima perskaityti [oficialiame Mozilla puslapyje](https://support.mozilla.org/en-US/kb/how-do-i-set-up-firefox-sync).
