---
title: Knygos „Automate it!“ apžvalga
category: knygos
image: i/automate_it.png
description: Tik baigėte mokslus ir pradedate ieškoti darbo? Ši knyga apie IT procesų automatizavimą su Python padės rimtai pasiruošti.
---

Nors mano tinklaraštis labiau skirtas patyrusiems programuotojams ir retai kada rašau profesijos pradedančiųjų temomis, bet šį kartą tiesiog nesusilaikiau. Jeigu tik man kas būtų parodęs šią knygą prieš 10 metų! Gaila, tada ji nebuvo išleista.

[Humble Book Bundle](https://www.humblebundle.com/books/devops-books?utm_source=www.jarmalavicius.lt) kartu su kitomis knygomis įsigijau - „Automate it!“ (aut. Chetan Giridhar).

{% include post_image.html image="/i/automate_it.png" text="Knygos „Automate it!“ viršelis" %}

## Kam skirta knyga

Mokamųjų resursų, taip vadinamųjų „tutorial“, internete rasite pilna. Tiek knygų pavidalu, tiek interaktyvių interneto svetainių, tiek mokomųjų video.

Bet va knygų su darbo eigomis, tikro gyvenimo pavyzdžiais ir tikra apčiuopiama nauda - surasti bus sunku.

Čia - viena jų. Iš esmės užtenka vos paviršutiniškai mokėti Python programavimo kalbą (nes visos problemos sprendžiamos su ja) ir galima kapstyti gilyn!

## Puiki knyga ruoštis Python darbo pokalbiui

Laukia pirmojo darbo paieška? Ši knyga turbūt pirmoji kuri turėtų būti atversta.

Tokio pokalbio metu, neturint didelio portfolio į daug klausimų gali tekti atsakyti neiginiais: „nemoku“, „nebandžiau“, „neteko“. Perskaičius ir kiek susipažinus, galima to išvengti.

Žinoma, ši knyga nėra kažkoks garantas, kad Jus priims. Per darbo pokalbį būtina „save parduoti“. Todėl kuo daugiau paliesite tikro gyvenimo IT problemų, tuo didesni šansai gauti darbą. O visa kita - per 10 metų išmoksite. **Svarbiausia, kad priimtų.**

## Ką galima rasti knygoje ir ko išmokti?

Gerai, glausčiai ir nenuobodžiai aprašyta knyga Jus supažindins su tokiais dalykais:

* Web scraping'u - duomenų iš interneto parsisiuntimu ir analizavimu.
* Resursų iš interneto parsisiuntimu (pavyzdžiui nuotraukų iš „Google Images“).
* REST API (pavyzdžiams naudoti tokie kaip Gihub REST API).
* Interneto puslapių naršymas su Selenium.
* Darbas su CSV ir Excel failais. Duomenų pildymas, formulės, skaitymas, grafikų darymas.
* Darbas su PDF failais (kūrimas ir skaitymas).
* SMS siuntimai ir balso pranešimai per Twilio sistemą.
* Itin populiarių Python bibliotekų, kaip Flask ar Tornado, praktiniai panaudojimai.
* El. laiškų siuntimas ir skaitymas iš Gmail.
* SMTP, TXT/HTML el. laiškų formatų ir kitų dalykų / problemų paaiškinimai.
* PowerPoint prezentacijų kūrimas (verslo ataskaitoms rengti).
* Savo API kūrimas.
* Jinja2 šablonų sistema.
* Twitter aplikacijos kūrimas automatiniam žinučių rašymui.
* Zapier pajungimas į automatizavimo procesą.
* Bot'ų kūrimas.
* Darbas su paveiksliukais (pvz. vandens ženklo kūrimas).
* Veidų atpažinimas.
* Duomenų analizė ir vizualizavimas su Pandas biblioteka.
* Laiko juostos.

Turinio tikrai daug. Per daugiau nei 10 programavimo metų su visomis išvardintomis problemomis yra tekę dirbti. Ir turbūt retas web programuotojas tokių pačių dalykų išvengė.

Man patiko, kad pavyzdžiai gana šiuolaikiški ir naudojami dalykai yra tokie kuriuos tikrai panaudosi gavęs darbą rimtoje įmonėje.

Taigi, 10 balų, tikrai rekomenduočiau!
