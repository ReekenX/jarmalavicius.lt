---
title: 1000 knygų tikslas
category: knygos
image: i/knygu_tikslas.JPG
description: Prieš daugiau nei 6 metus sugalvojau įdomų tikslą visam gyvenimui - perskaityti 1000 (tūkstantį knygų). Štai kaip man sekasi, kiek jau perskaičiau, ką sužinojau ir kodėl vis dar bandau pasiekti šį tikslą.
---

Kartą lankydamasis knygyne ir ieškodamas sekančios knygos skaitymui, pamačiau kažkokią keistą knygą pavadinimu „1001 knyga kurią privalai perskaityti per savo gyvenimą“.

Pati knyga yra turbūt skirta tiems, kas mėgsta sąrašus ir skaitymą pagal juos. Ir tai tinka labiau tiems, kas mėgsta tam tikrą knygų žanrą - detektyvus, romanus ir pan. Arba tiems, kurie nori turėti kažkokį skaitymo tikslą...

{% include post_image.html image="https://www.jarmalavicius.lt/rails/active_storage/representations/eyJfcmFpbHMiOnsibWVzc2FnZSI6IkJBaHBEZz09IiwiZXhwIjpudWxsLCJwdXIiOiJibG9iX2lkIn19--7de0bfb72c9d4964f4914cf291ba97ae50190836/eyJfcmFpbHMiOnsibWVzc2FnZSI6IkJBaDdCam9MY21WemFYcGxTU0lNTWpBd2VESXdNQVk2QmtWVSIsImV4cCI6bnVsbCwicHVyIjoidmFyaWF0aW9uIn19--1e3c7950335bbcccc7b176da15d28c373c9c3367/1001_knyga.jpg" text="Knygos „1001 knyga kurią privalai perskaityti per savo gyvenimą“ viršelis" %}

Ir tada toptelėjo - **perskaityti tūkstantį knygų per gyvenimą atrodo visai neblogas tikslas!**

Minėtos knygos nepirkau ir nesigilinau kas joje - grožinė literatūra man ne prie širdies. Tik knygos pavadinimas buvo naudingas - aš pats nuspręsiu ką man skaityti.

## Kiek perskaičiau iki dabar

Šį **tikslą jau tęsiu 6 metus**.

Per juos **perskaičiau daugiau nei 220 knygų**.

Tokiais greičiais tūkstantį perskaityti nebus lengva / greita. Tačiau skaitau savo malonumui - todėl skubėti nėra kur :)

## Ar verta turėti knygų skaitymo tikslą?

Skaitau tik asmeninio tobulėjimo knygas. Todėl perskaityti tokį didelį kiekį knygų atrodo labai gera mintis - puiki vieta sužinoti apie laiko valdymą, pinigų kontrolę, plėsti požiūrį ir tobulinti filosofiją į gyvenimą.

Literatūrinių knygų (detektyvų, romanų ir pan.) neskaitau. Tačiau pažįstu daug žmonių, kurie tik tokias knygas ir mėgsta. Pavyzdžiui mano žmona. Neturiu nieko prieš, svarbiausiai - kad tokios knygos būtų skaitomos savo malonumui.

Tiksliai nežinau ar būtų koks nors tikslas turėti skaitymo tikslą kalbant apie literatūrines knygas. Šioje situacijoje, jeigu mėgčiau grožinę literatūrą, gal tiesiog imčiau ir mėginčiau perskaityti pačias populiariausias mėgstamo žanro knygas. Internetas pilnas TOP XYZ literatūrinių knygų sąrašų.

## O kam išvis skaityti?

Turiu ne vieną draugą kurie „giriasi“, kad knygų neskaito. Niekada nesakau to garsiai, bet pirma mintis šaunanti į galvą būna - „matosi, kad neskaitai“.

Yra toks populiarus posakis „apsiskaitęs žmogus“. Tokio žmogaus akiratis būna platesnis ir požiūris ne toks kategoriškas, lankstesnis. Tuo pačiu dažniausiai dėl plataus akiračio žmogus tampa daug įdomesnis ir atrodo protingesnis. Tikrai teko ne kartą sutikti tokių žmonių ir įsitikinti, kad žmogus tikrai daug skaitantis.

## Neskaitymas - rimta problema

Mokiniai skaityti dažniausiai nemėgsta. Tai daroma labiau per prievartą / vertimą. Buvau ten.

Štai kaip atrodo kelių metų senumo Delfi naujenų portalo antraštė:

**52 proc. suaugusiųjų teigia, per savaitę visiškai neskiriantys laiko skaitymui, tuo tarpu televizoriaus nežiūri tik 2,5 proc. gyventojų.**

Pats papuolu prie tų skaičių kurie televizoriaus išvis neturi. Bet esu turėjęs prieš ~10 metų ir tikrai žinau, kad lengva išugdyti rutiną grįžus po darbo ir prisėdus bukai spoksoti į ekraną.

Tačiau **vakaras gali būti produktyvesnis** jeigu paimsite knygą.

O jeigu knygų nemėgstate - internete pilna kursų kurių dėka galite ko nors naujo išmokti, ko nors naudingo. Kas galbūt ir karjeroje praverstų kopiant į viršų.

## Kokias knygas rekomenduočiau

2018 metais (po 6 metų skaitymo) geriausias knygas sudėjau į vieną sąrašą kurį pavadinau - [knygos kurias būtina perskaityti](/knygos/knygos-kurias-butina-perskaityti)

O specialioje knygų kategorijoje rasite nemažai [įvairių knygų apžvalgų](/knygos).
