---
title: Mano repozitorijos
category: mano-projektai
image: i/mano-projektai/mano-repozitorijos.png
description: Kadangi esu atviro kodo programuotojas, todėl pateikiu informaciją kur rasti mano kodą.
---

Ne taip seniai pradėjau “žaisti” su atviru kodu, tačiau jau spėjau padaryti nemažai darbų. Nusprendžiau net ir tuos darbus, kur kažkada dariau komerciniams tikslams, paviešinti, taip plėsdamas Lietuvoje stipriai plintančią atviro kodo bendruomenę.

Taigi, pasistengsiu truputį papasakoti apie versijavimo sistemas, jų sukeltas problemas, o pabaigai, mano programinės įrangos išeities kodai.

Kol kas gyvenime teko išmokti tik tris versijavimo sistemas, tačiau patikėkit, jų per akis:

-   CVS – nepatiko Windows klientas (taip, labai seniai dirbau su Windows) WinCVS, kuris kėlė daugiau bėdų nei davė naudos. Lėta versijavimo sistema, praktikoje net kelis kartus sukėlė rimtų problemų, nes kelis kart kažkaip sugebėjau užrašyti savo pakeitimus taip, kad dingo kitų programuotojų pakeitimai. Patikėkit, to paaiškinti nesugebėjo net ir tas, kas gerai CVS išmanė...
-   GIT – lengva tik kol atlieki nesudėtingus versijavimo reikalus, kai atėjo laikas sudėtingesnėms užduotims – buvo nelengva. Laimei, galima girtis, kad šią sistemą net Kernel’iui naudoja programuotojai. O šiaip – greitumas ir stabilumas ima viršų. Tiesa, jeigu per sudėtinga naudotis šia sistema, galima pasinaudoti Easy GIT programa, kuri palengvina darbą (padaro GIT draugiškesnį).
-   Mercurial – teko išmokti naujame darbe, tačiau visiškai nesiskundžiu. Nėra sudėtinga, lengva mokytis, problemas išspręsti nesunku, stabili sistema. Tiesa, nors parašyta su Python, tačiau API dokumentacija (jeigu bandai parašyti kelis papildomus įskiepius) labai silpna…

Na ir dar bonus: vidutinės žinios su SVN ir Bazaar versijavimo sistemomis. Tiesa, su Bazaar labiausiai teko susipažinti per akl.lt svetainės sprintą.

![Darbas komandoje be versijavimo sistemos neįmanomas.](/i/team.jpg)

Kadangi jau pasinešiau ant šių sistemų, nusprendžiau versijuoti savo kodą ir pateikti jį žmonėms. Šiaip aš esu GIT versijavimo sistemos mėgėjas, todėl GitHub’e repozitoriją turiu gan seniai. Kelis kartus iš neturėjimo ką veikti, buvau pratrynes savo projektus, tačiau greit viską atgal sudėsiu ką esu su PHP ir Python programavęs. Prižadu, daugiau nieko netrinsiu :) Taigi, mano repozitoriją galite pasiekti šiuo adresu:

-   [github.com/reekenx](http://github.com/reekenx)

Na, daugiau kaip ir neplanuoju turėti repozitorijų, nes šių tikrai užtenka. O keliems privatiems projektams naudoju privačią repozitoriją savo serveryje. Tiesa, jeigu norėsit man pasiūlyti prisidėti prie kokio nors atviro kodo projekto, būtinai parašykit. Domintų projektai su Python, C ir PHP :)