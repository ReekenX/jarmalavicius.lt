---
title: Kas tai yra - versijavimo sistema?
category: git
image: i/git/kas-yra-versijavimo-sistema.png
description: Nori susižinoti kas yra versijavimo sistema? Kas tai yra GIT, SVN, HG? Kaip jie tau gali padėti produktyviau dirbti?
---

**Versijų kontrolės sistema** - yra programinė įranga, kuri išsaugo itin detalius failo arba failų pakeitimus, laiko šių pakeitimų istoriją atstatymui ir analizei ateityje.

Jeigu startuojate su programavimu, studijuojate programavimą, tuomet turite žinoti, kad tai yra vienas iš svarbiausių dalykų ką reikėtų šiais laikais labai gerai išmanyti. Greičiausiai neteks susidurti su įmone kuri nenaudotų nei vienos versijos kontrolės sistemų.

## Kodėl GIT?

Kategorija straipsnių yra specialiai dedikuota GIT versijavimo kontrolei. Taip yra todėl, kad ši versijavimo sistema yra populiariausia pasaulyje.

## Kiek tai yra populiariau už kitas sistemas?

Jeigu tikėti Google Trends sistema, tai 2017 metais grafikas būtų štai toks:

![Google Trends: GIT, HG, SVN palyginimas](/i/git_hg_svn_palyginimas.png){: .align-center }

Mėlyja linija (viršutinė) yra GIT sistema.

Raudona linija (vidurinė) yra HG (dar kitaip vadinama Mercurial) sistema.

Oranžinė linija (apatinė) yra SVN sistema.

## Ar teisinga spręsti vien tik pagal populiarumą?

Ir taip ir ne.

Jeigu kažkas populiaru, tai dar nereiškia, kad gerai. Tikrai pažįstu daug žmonių, kurie yra užkietėję Mercurial (HG) versijavimo sistemos naudotojai ir tai yra gerai. Svarbu, kad **įrankis būtų naudingas ir netrukdytų produktyviam** darbui.

Pavyzdžiui jeigu lyginti su SVN, viena populiariausių sistemų prieš 10 metų, tai **skirtumų tarp GIT ir SVN rastumėte daugybę**. Ir tikrai _ne SVN naudai_. Vien tai, kad **GIT yra decentralizuota sistema** yra kertinis dalykas.

Šiuo atveju GIT populiarumas auga kaip ant mielių. Paaiškinti tą turėtų būti sunku, nes kaip versijavimo sitema - jinai neturi kažkokių pranašumų prieš kitas sistemas.
