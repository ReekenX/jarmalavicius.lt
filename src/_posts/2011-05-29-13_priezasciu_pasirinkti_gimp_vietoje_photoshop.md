---
title: 13 priežasčių pasirinkti Gimp vietoje Photoshop
permalink: /atviras-kodas/13-priezasciu-pasirinkti-gimp-vietoje-photoshop
category: atviras-kodas
image: i/placeholder.jpg
description: Straipsnis su 13 priežasčių kodėl verčiau pasirinkti Gimp negu Photoshop programinę įrangą nuotraukoms redaguoti.
---

Diskusija kas geriau - Gimp ar Photoshop - begalinė. Nors Photoshop pasaulyje gerokai populiaresnė programinė įranga, tačiau Linux operacinėse sistemose numeris vienas - Gimp.

Photoshop visada siūlė daugiau galimybių, nes ji yra brangi komercinė programinė įranga, tačiau verta paminėti 13 priežasčių, dėl kol kartais pasirinkti Gimp yra vertingiau.

**1. Standartinės redagavimo galimybės vienodos**

Tiek Photoshop, tiek Gimp nuotraukoms valdyti siūlo vienodas standartines nuotraukų redagavimo galimybes: nuotraukų pasukimus, atspalvius, karpymą, įrankius piešimui ir kita. Iš to seka išvada, kad su Gimp galima padaryti lygiai tą patį ką ir su Photoshop, tol, kol nuotraukoms neatliekamas sudėtingesnis nuotraukų redagavimas. Žinoma, tikrai negalima sakyti, kad Gimp daug ko nesugeba. Ši programinė įranga tikrai turi daug galimybių ir papildymų.

**2. Ar jums tikrai reikia sudėtingesnių įrankių?**

Ir visgi, jeigu Jūs nesate dizaineris ir neuždirbate iš to duonos, tuomet sudėtingų galimybių, filtrų ir papildinių kuriuos rasite Photoshop programoje - Jums nereikia.

**3. Programinės įrangos dydis**

Photoshop programa užima daug. Tiksliau tariant, ją parsisiųsti, teks atsisiųsti bent vieną kompaktinio disko dydžio failą (700 MB)! O Gimp vos iki 20 MB, tad ją parsisiųsite kur kas greičiau. Verta pastebėti, kad siunčiantis Photoshop nelegaliai galima užkrėsti savo kompiuterį bebandant atsisiųsti serijinius numerius (juk mes visi žinome, kad Lietuvoje piratavimas yra populiarus).

**4. Sistemos reikalavimai**

Photoshop programinei įrangai reikia daug resursų, todėl net ir nenaudodami daug Photoshop galimybių ant "silpnesnio" kompiuterio galite pajusti, jog sistemai neužtenka resursų ir programa veiks lėtai arba kartais "lūžinės". Su Gimp to nebus, resursų ryja jis tikrai nedaug.

**5. Vieta diske**

Gimp užims iki 20 MB, o Photoshop programai reikės 1 GB vietos diske ir dar beveik tiek pat instaliacijos metu, kol bus kopijuojami failai.

**6. RAM**

Gimp užtenka turėti vos 128 MB RAM'o. Tad net ir ant labai seno kompiuterio, ši programinė įranga turėtų veikti be problemų. O Photoshop reikalauja net 1 GB RAM!

**7. Platformos**

Gimp galima pasileisti daugelyje operacinių sistemų. Photoshop - tik dvejose: Windows ir Mac OS.

**8. Portatyvumas**

Gimp yra kompaktiškas ir gali būti lengvai įrašytas į USB.

**9. Failų palaikymas**

Su Gimp lengvai atidarysite ir redaguosite PSD plėtinio failus. Su Photoshop XCF failų neatidarysite.

**10. GUI pasitobulinimas pagal poreikius**

Gimp gali būti įvairiai pertvarkytas. Perstumdžius mygtukus, susidėliojus sparčiuosius klavišus Gimp galima padaryti minimalistinį (jeigu juo nori naudotis nepatyręs kompiuterių naudotojas) arba vienas prie vieno kaip Photoshop!

**11. Palaikymas**

Priešingai nei Photoshop, Gimp suradus klaidą ir apie ją pranešus, ji bus pataisyta vos ne akimirksniu. Kadangi programuotojų daug, programinė įranga yra atviro kodo, o ir irc kanalų pilna kur galite sulaukti pagalbos.

**12. Pastoviai tobulėjanti**

Tiek Gimp, tiek Photoshop pastoviai stipriai tobulėja. Jeigu kažkokios galimybės nėra naujausiame Photoshop leidime, ji tikriausiai bus sekančiame Gimp leidime.

**13. Kaina**

Kiek kainuoja Photoshop'as reikėtų žiūrėti oficialioje kūrėjų saite - [Adobe produktų puslapyje](https://www.adobe.com/products/catalog/software._sl_id-contentfilter_sl_catalog_sl_software_sl_mostpopular.html)

Informacija šiame straipsnyje paimta iš [Ayesha Ahmed tinklaraščio](http://www.unixmen.com/software/1739-13-reasons-to-choose-gimp-over-photoshop), išversta bei truputį pakeista.
