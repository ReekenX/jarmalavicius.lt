---
title: Pomodoro technika - patirtis po 7+ metų naudojimo
category: mano-projektai
image: i/pomodoro_laikmatis.jpg
description: Pomodoro atradau 2012 metais, nuo tada praktiškai nepertraukiamai naudojau kiekieną darbo dieną. Mano įspūdžiai, patirtis ir kodėl vis dar šios technikos laikausi.
---

2012 metais pirmą kartą perskaičiau apie Pomodoro techniką. Tais laikais, lyginant su dabar,
2020, technika tikrai nebuvo populiari. Ir žmonių rašančių apie tai buvo vienetai.

Kadangi esu megėjas visokių tokių straipsnių / knygų / seminarų apie produktyvumą -
nekantravau išbandyti. Dabar, panaudojus 7+ metus dažnai norisi su kitais pasidalinti,
kad tai yra bene pats geriausias produktyvumo įprotis kurį išsiugdžiau.

{% include post_image.html image="/i/2020/toggl_menuo.png" text="Ekranas iš mano Toggl paskyros kur laiką seku pagal Pomodoro techniką" %}

## Pomodoro technikos schema

Tai labai paprasta technika. Nereikės nei daug mokytis nei daug apie ją skaityti. Dažniausiai vieno internetinio straipsnio pilnai pakanka.

1) Nusistatai laikmatį. Standartiškai 25 min.

2) Dirbi ir stengiesi neturėti per tą laiką trikdžių.

3) Pailsi 5-15 min.

4) Kartoji 2-3 punktus kol griūni apspangęs nuo produktyvumo.

Ketvirtas punktas nebūtinas.

Bene standartiškai yra siūloma po kiekvienos sesijos padaryti 5 min. pertrauką, o po ketvirtosios - ilgesnę - 15 min. pertrauką.

Trikdžių atsikratymas čia dirba svarbią rolę ir tam turbūt reikėtų atskiro straipsnio.

## Tinka beveik visiems

Tokios technikos puikiai tinka prie kompiuterio sėdintiems darbuotojams - ypač programuotojams, dizaineriams, marketingistams ir pan.

Arba tobula technika studentams - žmonėms kuriems dažniausiai reikia prisiversti prisėsti prie studijų.

Greičiausiai netinka fabriko darbuotojams arba žmonėms kurie turi daug pasikartojančio darbo. Tokia technika tik išsekintų smegenis.

## Atidėliojimo problema

Iš patirties atradau, kad tai labai gerai išsprendžia atidėliojimo problemą.

Visi turime darbų kuriuos anksčiau ar vėliau atidedame ir dėl to, žinoma, gailimės. Aš su šia bėda jau gana anksti pradėjau kovoti taip: kiekvieną dieną skirdamas vieną ar kelias Pomodoro sesijas (viena sesija, tipiškai būna 25 min).

Ir taip, 1-2 Pomodoro kasdien yra ženkliai geriau nei žadėjimas sau, kad RYTOJ kelioms valandoms prisėsite prie to ko reikia.

Tai ypač tinka programuotojams kurie be savo standartinio darbo dar nori kažką padaryti savo, bet sunkiai sekasi tą padaryti po darbo. Turiu omeny, kad pats sunkumas yra ne tiek, kad rasti laiko, o rasti jėgų ir noro. Pomodoro čia labai gerai veikia.

## Kitoks laiko nustatymas

Nors keletą kartų eksperimentavau su laiko nustatymais (mėgindamas didesnius nei 25 min. ruožus) - visgi pats geriausias pasirodė standartiškai rekomenduojamos 25 minutės.

Bet su pertraukomis taip gerai nesielgiu.

Dažniausiai padirbu 2 pomodoro iš eilės (viso 50 min.) ir tada einu trumpai pailsėti: 10-15 min.

Turėjau ir viešą profilį su [Pomodoro sekimu - Tomato.es](http://www.tomato.es/users/5073f55fd43b8100020001f4). Jame galima pažiūrėti kaip maždaug atrodė mano tipinės dienos.

Arba dienos - rekordininkės - 31 pomodoro per dieną.

## Pomodoro įrankiai

Tas pats [Tomato.es](http://www.tomato.es) yra visiškai nemokamas ir atviro kodo. Man yra tekę jį parsisiųsti ir modifikuoti pagal savo norus - kodo bazė nesudėtinga, todėl galima prasiplėsti įrankį.

Esu naudojęs [Gnome Pomodoro](http://gnomepomodoro.org/) - super įrankis, jeigu naudojate Linux.

Turbūt populiariausias laiko apskaitos įrankis internete yra [Toggl](https://toggl.com/). Jis duoda šią galimybę per tokius įrankius (nemokamus) kaip Chrome Extension. Nors ir veikia ne 100%, bet aš pats naudoju jau virš 4 metų ir iš esmės galima susitaikyti su nedidelėmis klaidomis.

Visiškams geek'ams galėtų pamatyti [Pomodoro BASH skriptas](/mano-projektai/pomodoro-bash-skriptas) - irgi naudojau ilgiau nei metus.
