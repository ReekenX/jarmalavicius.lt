---
title: Pomodoro technika - patirtis po 7+ metų naudojimo
category: mano-projektai
image: i/pomodoro_laikmatis.jpg
description: Pomodoro atradau 2012 metais, nuo tada praktiškai nepertraukiamai naudojau kiekieną darbo dieną. Mano įspūdžiai, patirtis ir kodėl vis dar šios technikos laikausi.
---

2012 metais pirmą kartą perskaičiau apie Pomodoro techniką. Tais laikais, lyginant su dabar,
2020, technika tikrai nebuvo populiari. Ir žmonių rašančių apie tai buvo vienetai.

Kadangi esu megėjas visokių tokių straipsnių / knygų / seminarų apie produktyvumą -
nekantravau išbandyti. Dabar, panaudojus 7+ metus dažnai norisi su kitais pasidalinti,
kad tai yra bene pats geriausias produktyvumo įprotis kurį išsiugdžiau.

Prie kompiuterio praleidžiu tikrai daug laiko. Kaip atrodo mano tipinis darbo mėnuo galima
pamatyti nuotraukoje žemiau.

{% include post_image.html image="/i/2020/toggl_menuo.png" text="Ekranas iš mano Toggl paskyros kur laiką seku pagal Pomodoro techniką" %}

Laiko apskaitą su [Toggl įrankiu](https://toggl.com/?utm_source=https%3A%2F%2Fwww.jarmalavicius.lt&utm_medium=blog&utm_campaign=pomodoro-technika)
seku nuo tada kai pradėjau patį Pomodoro.

## Pomodoro technikos paaiškinimas

Tai labai paprasta technika. Nereikės nei daug mokytis nei daug apie ją skaityti. Dažniausiai
vieno internetinio straipsnio pilnai pakanka. Arba Wikipedia.

Technika sukurta 1980 metais ir neturi nieko daugiau, kaip tik laiko paskirstymą intervalais.
Tradiciškai 25 minutės darbo susikaupus su trumpom, tarkime 5 minučių, pertraukėlėmis.

Taip pat tradiciškai, 4 pomodoro (tos minėtos 25 min.) užbaigiamos ilgesne pertrauka - 15 min.
arba panašiai.

Ir pabaigai - ši technika dar turi „pomodoro ciklo“ sąvoką. Tai yra 4 pomodoro baigimo ciklas,
iliustruotas žemiau:

{% include post_image.html image="/i/2020/pomodoro_ciklas.png" text="Pomodoro ciklas" %}

## Darbo biure problemos

Yra labai daug studijų apie „darbą“ darbe ir dar daugiau (nebūtinai pagrįstų) komentarų ar
straipsnių, kad tradiciškai darbuotojas per 8 val. dirba tik daugiausiai 6 valandas. Visos
kitos valandos „išmetamos į balą“: kavų pertraukėlėms, pasišnekėjimams, susirinkimams, darant
ne su darbu susijusią veiklą (kalbėjimas telefonu, naršymas Facebook).

Ir tokiem daluma Pomodoro technika vistiek greičiausiai netinka. Trumpai tariant, gi mokama už
buvimą darbe. Skamba labai žiauriai, bet tai yra tiesa, jeigu darbo įvertinimas nepriklauso
nuo kažkokių rezultatų.

Tačiau kai darbas yra priklausantis nuo rezultatų - labai svarbu dirbti susikaupus. Todėl viena
iš būtinybių - dirbti tokioje aplinkoje, kur gautumėte tą ramybę.

Triukšminguose biuruose tai šiais laikais nesunkiai ištaisoma - ausinėmis arba ausinukais. Aišku,
jeigu leidžia galimybės. Ne visuose darbo vietose užsidėti ausines yra mažų mažiausiai mandagu.

Kitas trikdis gali būti reiklūs kolegos ar vadovai. Tai viena bėdų labai aktyviose IT įmonėse.
Man yra tekę dirbti tokiose, ir projektų vadovų priėjimai kas 5 minutes būtų prieš Pomodoro.

## Universali technika

Apskritai, kalbant apie IT, tai Pomodoro yra pirmas dalykas ką rekomenduočiau freelanceriams.
Jų darbas 100% priklauso nuo rezultatų, ne sedėjimo. Tokia technika man pačiam gerokai atsipirko.

Taigi ši technika puikiai veikia prie kompiuterio sėdintiems darbuotojams - ypač programuotojams,
dizaineriams, marketingistams, pardavimų vadybininkams ir pan.

Arba tobula technika studentams - žmonėms kuriems dažniausiai reikia **prisiversti prisėsti prie
studijų**. Dabar žiūrint į praeitį labai gaila, kad tada apie tai nieko nežinojau.

Net ir prasčiausiai besimokantiems studentams skirti vieną Pomodoro kartą į dieną greičiausiai
duotų naudos. Tiesiog atsisėsti ir studijuoti būna sunku. O nusibrėžus labai aiškią ribą kiek
ir ko daryti - tarkime 25 minutes - pasiekti galima nesunkiai. Man po 7+ metų naudojimo šios
technikos tos 25 minutės pralekia dažnai kaip kokios 5.

Greičiausiai ši technika netinka fabriko darbuotojams arba žmonėms kurie turi daug
pasikartojančio darbo. Tokia technika tik išsekintų smegenis. Kaip minėjau, čia labiau tinka
nuo rezultatų priklausantiems darbų profiliams.

## Originali technika

Minėjau, kad šis „laiko valdymo“ metodas / technika buvo sugalvota 1980 metais. Ją „sukūrė“
Francesco Cirillo. Jo originalų metodą sudaro 6 žingsniai.

1) Reikia tiksliai žinoti ką norima padaryti. Arba ką per būsimą Pomodoro laiką norima
padaryti. Todėl greičiausiai reiks su savimi turėti kažkokią užrašų knygutą ar tiktų koks
elektroninis darbų sąrašas (angl. „todo list“).

2) Laiko intervalo nustatymas darbui. 25 minutės - kaip minėjau yra tradicinis laikas. Internete
galima rasti ne vieną variaciją: 30 minučių, 60 minučių, 90 minučių. Nesu matęs, kad kas nors
darytų ilgesnius intervalus nei pusantros valandos.

3) Darbas arba bandymas atliktį užduotį. Originalioje technikoje mano minėto „susikaupimo“
nėra. Sakyčiau tai nauja tradicija. Juk 1980 metais nebuvo tokių laiko švaistytojų kaip
telefonai su pranešimais, el. pašto dėžutės ir pan.

4) Atliktų Pomodoro pasižymėjimas. Programinė įranga čia tiktų geriausia. Be minėtų Toggl yra
daugybė kitų (ir nemokamų) įrankių tiek kompiuteryje, tiek mobiliame telefone. Daug kas šiais
laikais turi išmaniuosius laikrodžius. Ir ten tai būtų pasiekiama.

Labai gerai, kad internete yra ne vienas nemokamas įrankis kurio net diegti į kompiuterį
nereikia. Ar registruotis. Vienas tokių būtų [Tomato.es](http://www.tomato.es/?utm_source=https%3A%2F%2Fwww.jarmalavicius.lt&utm_medium=blog&utm_campaign=pomodoro-technika).

6) Po ciklo (4 pomodoro) daroma ilgesnė, 15-30 minučių pertrauka. Originalioje technikoje čia
žymėjimo ciklas (4 punktas) pradedamas nuo 0.










## Atidėliojimo problema

Iš patirties atradau, kad tai labai gerai išsprendžia atidėliojimo problemą.

Visi turime darbų kuriuos anksčiau ar vėliau atidedame ir dėl to, žinoma, gailimės. Aš su šia bėda jau gana anksti pradėjau kovoti taip: kiekvieną dieną skirdamas vieną ar kelias Pomodoro sesijas (viena sesija, tipiškai būna 25 min).

Ir taip, 1-2 Pomodoro kasdien yra ženkliai geriau nei žadėjimas sau, kad RYTOJ kelioms valandoms prisėsite prie to ko reikia.

Tai ypač tinka programuotojams kurie be savo standartinio darbo dar nori kažką padaryti savo, bet sunkiai sekasi tą padaryti po darbo. Turiu omeny, kad pats sunkumas yra ne tiek, kad rasti laiko, o rasti jėgų ir noro. Pomodoro čia labai gerai veikia.

## Kitoks laiko nustatymas

Nors keletą kartų eksperimentavau su laiko nustatymais (mėgindamas didesnius nei 25 min. ruožus) - visgi pats geriausias pasirodė standartiškai rekomenduojamos 25 minutės.

Bet su pertraukomis taip gerai nesielgiu.

Dažniausiai padirbu 2 pomodoro iš eilės (viso 50 min.) ir tada einu trumpai pailsėti: 10-15 min.

Turėjau ir viešą profilį su [Pomodoro sekimu - Tomato.es](http://www.tomato.es/users/5073f55fd43b8100020001f4). Jame galima pažiūrėti kaip maždaug atrodė mano tipinės dienos.

Arba dienos - rekordininkės - 31 pomodoro per dieną.

## Pomodoro įrankiai

Tas pats [Tomato.es](http://www.tomato.es) yra visiškai nemokamas ir atviro kodo. Man yra tekę jį parsisiųsti ir modifikuoti pagal savo norus - kodo bazė nesudėtinga, todėl galima prasiplėsti įrankį.

Esu naudojęs [Gnome Pomodoro](http://gnomepomodoro.org/) - super įrankis, jeigu naudojate Linux.

Turbūt populiariausias laiko apskaitos įrankis internete yra [Toggl](https://toggl.com/). Jis duoda šią galimybę per tokius įrankius (nemokamus) kaip Chrome Extension. Nors ir veikia ne 100%, bet aš pats naudoju jau virš 4 metų ir iš esmės galima susitaikyti su nedidelėmis klaidomis.

Visiškams geek'ams galėtų pamatyti [Pomodoro BASH skriptas](/mano-projektai/pomodoro-bash-skriptas) - irgi naudojau ilgiau nei metus.
