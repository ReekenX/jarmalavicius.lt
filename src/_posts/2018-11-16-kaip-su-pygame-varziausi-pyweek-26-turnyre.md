---
title: Kaip su Pygame varžiausi Pyweek #26 turnyre
category: zaidimu-kurimas
image: i/pyweek_26_zaidimas.png
description: "Kokį žaidimą kūriau Pyweek #26 turnyrui; kaip sekėsi kūryba ir kas buvo sunkiausia; kokią vietą laimėjau Pyweek 26 turnyre ir kaip galite Jūs varžytis žaidimų kūrime."
---

2018 spalį vyko jau 26 Pyweek turnyras. Tai trečiasis turnyras kuriame spėjau sudalyvauti.

Turnyro **tema buvo „tekmė“ (angl. flow)**. Žinoma, šį žodį galima versti į kokius tik nori sinonimus.

Gaila, kad po truputį blėsta žaidimų kūrėjų gretos kasmet šiame turnyre - kiekvienais metais žaidimus pabaigia vis mažiau kūrėjų.

Jeigu įdomu kas tai per turnyras - galite pasiskaityti daugiau praėjusiame straipsnyje: [Pyweek turnyras - kas tai?](/zaidimu-kurimas/pyweek-turnyras-kas-tai)

## Su kokiu žaidimu startavau aš

Su Pygame varikliu kūriau piratų mūšio žaidimą:

{% include post_image.html image="https://github.com/ReekenX/pyweek-pirate-flow/raw/master/data/screenshots/gameplay.png?raw=true" text="Pyweek #26 žaidimo 'Pirate Flow' ekrano vaizdas" %}

**Per 19 valandų** pavyko sukurti žaidimą kuriame galima šaudyti priešus (laivus ir patrankas), plaukioti po didžiulį pasaulį, rinkti taškus, gyvybes ir atlikti kelias misijas.

Deja, nors ir skyriau tikrai daug valandų - tai ką buvau sumąstęs savaitės pradžioje - nepavyko padaryti. Bet dėl to neverta nusiminti.

Tai buvo gal jau penktas mano Pygame žaidimas (ir trečiasis kurį dariau Pyweek turnyrui) ir aš vis dar stebiuosi, kad nepamėginau kitos platformos / framework'o. Bet gal kada nors.

Kaip visada sunkiausiai sekėsi ne sugalvoti kas atitiktų temą, bet padaryti patį žaidimą smagų. Tai iššūkis kuriam tikrai reikia labai daug praktikos.

## Kurią vietą laimėjau

Su šiuo žaidimu **laimėjau 14 vietą**.

Praėjęs mano žaidimas laimėjo 19 vietą, o pats pirmasis Pyweek žaidimas - 32.

## Išeities kodas

Parsisiųsti ir pažaisti žaidimą galima iš Github repozitorijos: [Pirate Flow žaidimo išeities kodas](https://github.com/ReekenX/pyweek-pirate-flow).

Pasileidimo instrukcijos yra Readme faile ir neturėtų užimti daugiau nei kelių minučių.

## Kokia prasmė dalyvauti

Kai kam svarbiausia bus azartas konkuruoti arba azartas užbaigti žaidimą per savaitę.

Nors man azartas buvo svarbus, bet daugiausiai **motyvavo galimybė ir vėl ko nors naujo išmokti**. Taip ir buvo!

## Ar galima ko išmokti iš kitų kūrėjų?

Pasibaigus Pyweekui būtinai pažaidžiu ir kitų kurtus žaidimus. Ir bandau atspėti kas kelintą vietą užims. Dažniausiai būnu arba visiškai teisus arba labai arti tiesos.

Ir visus visus žaidimus apžiūriu kaip jie suprogramuoti. Kadangi Pyweek'e gauni kiekvieno žaidimo išeities kodą (kurį ir paleidinėji, o ne kokius binarinius nesaugius failus) - pažiūrėti į žaidimus iš jų pačių „virtuvės“ nebus sunku. Būna įdomu pažiūrėti ir palyginti su savo žaidimo logiką: lengva rasti optimizacijų, geresnių praktikų arba tiesiog kaip geriau daryti žaidimo architektūrą.

## Patarimai iš patirties

**Niekada nekūrėte žaidimų?** Tai Pyweek kaip tik Jums! Čia pirmieji startuoliai labai laukiami.

**Bijote, kad nesugebėsite?** Tai nesvarbu. Padarykite kažką kas bent jau judėtų ar reaguotų ir viešinkite. Vėliau tikrai rasite noro ir jėgų patobulinti.

**Neturite laiko tokiems dalykams, bet patinka žaidimų kūrimas?** Tai Pyweek kaip tik Jums! Tik viena savaitė ir viskas. Kiek spėsite - tiek spėsite. Greičiausiai tiek turėsite daug motyvacijos, kad negalėsite atsiplėšti ir sėdėsite vakarais / naktimis.

Atsimenu pirmasis-antrasis Pyweek'as man buvo šiek tiek su stresu, kadangi norėjosi tarsi nesusimauti. **Susimauti - čia nėra kur**. Kolektyvas kuris kuria ir vertina žaidimus priims labai nuoširdžiai ką Jūs padarėte ir negausite piktų žinučių vertinimo metu.

Todėl tikrai siūlau pamėginti!
