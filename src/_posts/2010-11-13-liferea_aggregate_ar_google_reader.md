---
title: Liferea, Aggregate ar Google reader?
permalink: /atviras-kodas/liferea-aggregate-ar-google-reader.html
category: atviras-kodas
description: Kas geriau`:` Liferea, Aggregate ar Google reader? Trumpai apie šias dvi programas ir servisą.
---

RSS skaitau jau labai seniai. Per tą laiką teko išbandyti keletą
programų kurios man padėdavo RSS įrašus archyvuoti ir saugoti.
Kiekvienos turi savo pliusų ir minusų.

Taigi, šiuos pliusus/minusus ir pamėginsiu aprašyti. O pabaigai,
pateiksiu išvadas kodėl šiuo metu būtent naudoju vieną iš Jų.

![RSS (Really Simple Syndication) – tinklapių įrašai viename patogiame formate](/i/images/rss.png)

Pirmiausiai teko išbandyti Aggregate programą. Tikrai nebloga
programėlė, nedaug užima, palyginti greitai veikia. Didelis nepatogumas
buvo, kad ši programa negali nukeliauti į System tray juostą, todėl ją
visada paleisdavau per Alltray programą, kuri bet kurią programą gali
nukelti į System tray (žinau tik vieną jos alternatyvą – Kdocker).
Tačiau papildomų programų naudojimas sukeldavo tik problemų: kartais
programa “išlįsdavo” tik kelis kartus paspaudus arba tiesiog užlūždavo.

Vėliau teko išbandyti Liferea, kurią gana ilgai naudojau. Man patiko,
kad ši programa pati gali būti System tray juostoje, todėl nereikia
jokių papildomų programų įrašinėti. Didžiausias programos minusas, kad
tarkim skaitant Twitter žinutes, jų tekste nebuvo padaroma nuoroda ant
<http://> teksto, tai buvo labai nepatogu ir daug laiko sugaištama copy
ir paste komandoms (kai tarkim noriu atidaryti nemažai įrašų nuorodų,
nes seku nemažai žmonių).

Ir draugo, bei įmonės, kurioje dirbau, direktoriaus apšviestas
nusprendžiau pabandyti Google Reader. Iš pradžių pasirodė gan nepatogi.
Ir iš tiesų, jos “default” variantas tikrai atrodo gan nepatogiai.
Tačiau išjungus šoną, nustačius “rodyti tik naujus įrašus” – viskas
nepriekaištinga. Atsinaujina kas 1-3 valandas automatiškai. Kadangi esu
daugiau nei vienos Google aplikacijos naudotojas, tai man ypač patiko,
kad pavyzdžiui iš Google alerts galima iškart išsaugoti RSS kanalą į
Google reader.

Vienas labai užkliuvęs programų (bet ne Google reader) privalumas: jeigu
nusikopijuoji nuorodą ir atidarai Liferea arba Aggregate, tai iškart
input laukelyje būdavo ta nuoroda. Ypatingai patogu. Gaila, kad su
naršyklėmis tokie dalykai ne visada galimi.

Ypač nuostabus dalykas, kad visos šios dvi išvardintos programos ir
google reader servisas leidžia grupuoti RSS kanalus, įrašus pažymėti
kaip svarbius, kad vėliau galima būtų vėl nesunkiai rasti.

Pats didžiausias privalumas privertęs imti ir naudoti Google reader –
sinchronizacija. Jeigu yra daugiau nei du kompiuteriai, tai tikrai
neapsimoka prisėdus prie kito permesti akimis vėl skaitytus įrašus.
Taigi, google reader, kadangi yra Google serveryje, tai kartą pažymėjus
kaip perskaitytas, bus su visam. Na, o jeigu naudojate kokią nors
programą, tai išsaugokite RSS kanalus į Google reader, o programoje
įsirašykite RSS nuorodą kurioje matysite visus RSS kanalus idėtus į
Google reader'į.

Nemokama Google reader paslauga (mano išvardintos programos taip pat yra
nemokamos) dar pateikia vieną ypač naudingą funkcionalumą: “More like
this…”. Tai RSS kanalų sąrašas, kurių įrašai panašiausi į Jūsų skaitomą
RSS kanalą.

Tokie du dideli privalumai privertė mane išsižadėti Liferea ir
Aggregate.

O kokį RSS skaitytuvą jūs naudojate ir kodėl?
