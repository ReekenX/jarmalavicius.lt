---
title: Knygos „Essentialism“ apžvalga
category: knygos
image: i/essentialism_knyga.png
description: Essentialism knygoje pasakojama, kad žmogui nereikia dirbti tam, kad turėtų mašiną kurios dėka išleidžia pinigus ir dėl to reikia dirbti.
---

Dar viena filosofinė knyga mano perskaitytų knygų sąraše - „Essentialism: The Disciplined Pursuit of Less“ (autorius Greg McKeown).

Skiriu jai straipsnio įrašą, nes šių dienų verdančiame gyvenime knyga galėtų būti naudinga ne vienam kuris skuba ar bando uždirbti viską.

{% include post_image.html image="/i/essentialism_knyga.png" text="„Essentialism“ knygos viršelis" %}

„Essentialism“ knygos viršelis

Kalbant ypatingai apie programuotojus, natūralu, kad diena yra pilna streso, mėginimo padaryti kiek įmanoma daugiau ir gauti kaip įmanoma daugiau. Taip pat atrodo beveik natūralu nespėti į terminus, daryti ne visai prioritetinius darbus arba vienu metu daryti ne vieną užduotį.

**Ši knyga tai tokio gyvenimo filosofijos priešingybė: koncentruotis tik ties svarbiais dalykais atsikratant nesvarbių.**

Skaitant knygą dažnai pagalvojau, kad čia viską apibendrintų tiesiog paprasčiausias Pareto dėsnis (apie kurį taip pat yra aprašyta). Bet dėl praktinių pavyzdžių gausos - sunku buvo atsitraukti.

**Knygos autorius gyvenimiškų pavyzdžių tikrai nepagailėjo.** Tai yra vienas iš dalykų kurie man labai patinka skaitant knygas - praktinė / gyvenimiška patirtis.

Keletas man labiausiai patikusių šios knygos frazių:

* Daugiau streso - mažiau kokybės.
* Nuolat savęs klauskite - ar tai tikrai TOP svarbiausias dalykas ką galėčiau daryti?
* Galvokite mažiau - bet geriau.
* **Žodis „prioritetas“ daugiau nei 500 metų buvo vartojamas vienaskaita. Tik prieš šimtą metų šis žodis buvo pradėtas naudoti daugiskaita.**
* Kada paskutinį kartą tiesiog sedėjote ramiai ir galvojote?
* Sunku išsirinkti ką norisi veikti ar turėti? Knygoje pateiktas 90-10 modelis - manau, kad kiekvienas stipriai užsiėmęs žmogus galėtų pritaikyti šią vertinimo sistemą gyvenime ar karjeroje.

Šioje knygoje rasite tikrai daug patarimų kaip „išsivalyti“ savo užimtą gyvenimą: kaip planuoti susitikimus ar pasitarimus, kaip įprasti sakyti „ne“, kaip vertinti materialius dalykus, kaip branginti laiką ar miegą, kokiais kriterijais samdyti žmones ir taip toliau.
