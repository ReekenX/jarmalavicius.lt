---
title: Knyga Don't make me think
category: knygos
image: i/knygos/knyga-dont-make-me-think-steve-krug.png
description: Steve Krug knygos Dont make me thin apžvalga, komentarai kodėl ją verta skaityti ir kokią naudą gausite.
---

Visai neseniai baigiau skaityti knygą apie "usability". Tiesa, pastarojo žodžio ieškojau lietuviško vertimo, bet net ir [usability.lt](http://www.usability.lt) svetainėje jo neradau (tiksliau radau daug, nežinau kurį pasirinkti). Tad visas šis lietuviškas straipsnis bus apie anglišką žodį (atsiprašau dėl to iš anksto).

Tad labai trumpai papasakosiu apie šią knygą. Jos pavadinimas "**Don't make me think**" ir ją parašė "usability" testuotojas **Steve Krug**. O čia [Steve Krug asmeninė svetainė](http://www.sensible.com/), jeigu kam įdomu.

![Knygos "Don't make me think" viršelis](/i/dont-make-me-think.png)

**Kodėl "usability" kam nors turi rūpėti?**

Pirma priežastis - **internetas auga neapskaičiuojamu greičiu**. Jeigu šiandien Jūs sugalvojote genialią idėją, kuri atneš Jums milijonus, tai vakar ji jau buvo įgyvendinta. Todėl greičiausiai kursite projekto kopiją su keliais išlinkimais. Tad tikrai norėsite pritraukti ne tik lankytojus, bet ir **klientus** ir žinoma, juos vilioti į savo svetainę.

Tam, kad pritraukti lankytoją į svetainę **reikės SEO žinių**. Tačiau tam, kad žmogus pasiliktų svetainėje, **šių žinių nepakaks**.

Juk niekas nenori, kad vartotojai išeitų iš svetainės, kai joje yra tikimybė parduoti reklamą ar kažkokias prekes/paslaugas internetu? Šiuo metu tai labai populiaru.

Kita priežastis: jeigu vartotojai ateis ir dėl painiavos svetainėje jie pradės galvoti apie savižudybę, kalti būsite Jūs.

**Ką galite rasti šioje knygoje?**

Pirmiausiai autorius pradėjo su istorija kaip ši knyga apskritai atsirado, kas paskatino ją rašyti ir kaip jis bijojo, kad knyga gali pakeisti autoriaus teikiamas paslaugas (apie tai tik vienas sakinys, bet verta paminėti).

Na, ir po to seka skyrius apie tai, apie ką bus ši knyga. Autorius ypatingai pabrėžia, kad ši knyga ne apie žmogaus dėmesio sutelkimo ties kažkokiais dalykais svetainėje (focus group control), bet apie dalykus, kurie nesupainiotų žmonių. Kaip žmogų nuvesti į tam tikrą puslapį, skyrių ar dalį svetainėje vos su keliais paspaudimais.

**Pavyzdžių knygoje labai daug**. Pačių įžymiausių svetainių internete (pavyzdžiui [amazon.com](http://amazon.com)). Aišku, autorius ne tik nurodo svetainių blogybes, ne tik parodo ką reikia pakeisti, bet ir paskelbia savo pakeitimo variantus. Ir tikrai, pažiūrėjus į "prieš ir po" variantus kartais galima net išsižioti. Visas turinys svetainėje dažniausiai paliekamas (kartais pašalinamas reklamos perteklius) ir *vualia*! *Nauja* velniškai patogi sistema!

Na, o žemiau tikrai prajuokinęs pavyzdys iš knygos.

![Knygos "Don't make me think" viršelis](/i/dont-make-me-think-what-we-design-for.gif)

Knyga tikrai vertinga. Daug pavyzdžių, paaiškinimų, tikrų situacijų iš gyvenimo. Pavyzdžiai ko geriau atsisakyti, ko neturėti arba ką reikia sumažinti svetainėse. Skaityti nebus nuobodu, teksto iš tikro nėra labai daug. Paveikslėlių su maketais yra žymiai daugiau. Įdomiai ir su humoru aprašyta knyga neleido nuobodžiauti ją skaitant.

**Kam ši knyga?**

Ši knyga labiausiai turbūt skirta būtent svetainių savininkams, vadovams arba marketingo skyriui. Žinoma, labai daug naudingo ją perskaitę sužinotų tiek dizaineriai tiek programuotojai. Kartais tiek vieni, tiek kiti truputį nuklysta nuo "patogumo" pridėdami įvairių dalykų į svetainę. Aišku, net nepagalvodami, kaip į tai reaguos paprastas žmogus.

Tad **ši knyga pamoka visiems turintiems ar besiruošiantiems turėti svetainę**.

Kokia Jūsų nuomonė apie knygą? Gal skaitėte geresnių šia tema?
