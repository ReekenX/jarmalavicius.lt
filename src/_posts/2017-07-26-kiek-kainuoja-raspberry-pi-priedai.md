---
title: Kiek kainuoja Raspberry Pi priedai?
category: raspberry-pi
image: i/raspberry_pi_1_ir_3 (1).png
description: Raspberry Pi priedų - pakrovėjo, apsauginės dėžutės, ventiliatoriaus, GPIO - kainos iš Aliexpress / Ebay parduotuvių.
---

## Planuojate įsigyti?

{% include post_image.html image="/i/raspberry_pi_1_ir_3.png" text="" %}

Jeigu galvojate įsigyti Raspberry Pi ir smalsu kiek jis gali kainuoti - tuomet pravers kitas straipsnis apie [Raspberry Pi kainą](/raspberry-pi/kiek-kainuoja-raspberry-pi).

O jeigu domina priedų kainos - skaitykite toliau.

## Priedai

Raspberry Pi pasaulyje taip stipriai išpopuliarėjo, kad tuoj pat jam pasipylė tūkstančiai priedų. Trumpai apie populiariausius priedus ir jų kainas elektroninėse parduotuvėse.

Nereklamuosiu kiek šie priedai kainuoja Lietuvoje, nes greičiausiai iškart atsirastų el. parduotuvių, kurių patikimumo negalima būtų patikrinti, siūlančių šį įrenginį įsigyti dar pigiau nei parašysiu.

Kadangi Ebay ir Aliexpress Lietuvoje puikiai žinomi (greičiausiai net labiau nei „apsipirkimas Lenkijoje“), ir konkuruoti su jais būtų sunku Lietuviškoje rinkoje, tai pateiksiu vidutines kainas iš šių elektroninių parduotuvių.

## Priedas prie Raspberry - pakrovėjas

Pakrovėjų šiam įrenginiui pirkti nesiūlyčiau. Nebent esate Apple fanas, tuomet galbūt ir reikėtų nusipirkti.

Kodėl taip sakau? Raspberry Pi reikia micro USB maitinimo šaltinio. Greičiausiai namie jau turite N įrenginių su šiuo laido tipu. Tai gali būti: Android telefonai (kurie bent truputį naujesni nei 2013 metų gamybos), belaidės ausinės, navigacijų įrenginiai ir pan. Apple įranga greičiausiai jokia neturi micro USB (pataisykite, jeigu klystu).

Pakrovėjas dažniausiai kainuoja vos daugiau nei 2€. Mano rekomendacija - pirkti daugiau amperų turintį pakrovėją. Bent 1A ar 2A. Tokiu būdu, darant projektus kaip RetroPie (pažiūrėkite internete) neturėsite bėdų „užmaitinant“ valdymo įrenginius.

Perkant pakrovėją įsitikinkite ar jo kaištukai yra EU tipo, nes kitaip, dar turėsite adapterį nusipirkti, kuris, nors kainuoja vos kelis €, yra tik bereikalingas įrankis.

## Priedas prie Raspberry - dėžutė

Dėžutės (angl. „case“) nėra būtinos. Jeigu galvojate apie izoliavimą nuo kitų įrenginių ar vaikų, tai šis įrenginys visiems turėtų būti gana saugus, nes visas jo vidus „varomas“ vos 5V, kurie žalos nepridarys.

Bet jeigu naudosite jį atvirai, greičiausiai norėsite dėžutės. O pasirinkimo tose pačiose parduotuvėse yra kiek tik sugalvosite. Štai tokią aš turiu vienam iš savo įrenginių (labai rekomenduoju):

Prieš pirkdami pasitikrinkite kokį modelį Raspberry Pi turite. Pavyzdžiui jeigu turite Raspberry Pi 2 ir pirksite Pi 3 dėžutę - turėsite dideles skyles USB pusėje. Geriau turėti pilnai apdengtą įrenginį.

## Priedas prie Raspberry - papildomas ventiliatorius

Jums jo greičiausiia nereikia.

Nebent mėginsite su šiuo įrenginiu siųstis kiaurą parą Torrent'us arba hash'inti Bitcoin'us.

Raspberry Pi puikiai veiks Jums laikant kiauras savaites įrenginį įjungtą (net su Torrent'ais).

## GPIO ir kiti priedai prie Raspberry

Yra visokių „starter kit“ ir pan. paketų, kurie kainuoja tikrai nedaug (tarkime iki 100€) ir juose galite rasti visokių papildomų elektroninių prietaisiukų. Pavyzdžiui atstumo ar garso matuoklius ir pan. Taip pat visokius laidus, rezistorius ir kitką.

Jeigu norite Raspberry Pi pirkti, bet 100% dar nenusprendę kam jis Jums reikalingas, bei negaila pinigų - tuomet siūlyčiau imti šiuos „starter kit'us“.

Dažnai jie su savimi turi Raspberry Pi įrenginį, bet - ne visada. Todėl būtinai pasitikrinkite ką perkate.

Šie „starter kit'ai“ yra puiki pramoga ir dovana vaikams. Prietaisas gana saugus daryti eksperimentus net esant mėgėjui. Blogiausiai kas galėtų atsitikti - sugadinsite vieną ar kitą dalyką nepridarydami per daug žalos. Pavyzdžiui koks atstumo matuoklis kainuoja vos 2€ - sugadinus tiesiog nusipirktumėte kitą.

## Daugiau Raspberry Pi straipsnių?

Jeigu domina informacija apie įrenginį, būtinai pažiūrėkite kitus [Raspberry Pi straipsnius](/raspberry-pi).
