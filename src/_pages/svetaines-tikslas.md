---
title: Kaip ši svetainė tau padės tapti DevOps'u?
description: Tapk DevOps'u - išmok Docker, ElasticSearch, Redis, GIT, Linux ir kitų dalykų nešvaistant tam pinigų.
permalink: /svetaines-tikslas/
---

Visa <strong>straipsnių bazė šioje svetainėje yra nemokama.</strong>

Esu žmogus, kuris labai myli ir palaiko informacijos dalijimosi idėją (tuo pačiu, žinoma,
ir atvirą kodą). Todėl stengiuosi kuo daugiau savo kuriamų produktų atvirai viešinti, kad ir
kiti galėtų prisidėti. Vienas iš tokių „produktų“ yra šis
straipsnių archyvas - jarmalavicius.lt svetainė.

Kita priežastis kodėl tą darau yra tai, kad pastaruoju metu dėl pasikeitusio gyvenimo būdo negaliu
taip kaip anksčiau to daryti viešai - anksčiau pristatinėdavau įvairias idėjas Ubuntu, Pycon, Git ir
kitokiose konferencijose. Dabar joms ruoštis ir į jas keliauti tiesiog neturiu laiko. O
<strong>mokyti kitus man labai patinka</strong>.

Todėl ir nusprendžiau, kad ši svetainė bus geriausia „duoklė“.

<hr/>

<strong>Man visada įdomi skaitančiųjų nuomonė.</strong>

Todėl jeigu turite komentarų, pastabų ar pasiūlymų ką turėčiau parašyti - būtinai pasidalinkite
komentaruose (juos aš labai seku) arba brūkštelit el. laišką į remigijus @ domenas.

Žinoma, būčiau dėkingas jeigu kai kurios nuorodos išeitų už šios svetainės ribų. Todėl jeigu negaila,
būtinai pasidalinkite nuorodomis su tuo, kam mano aprašytos temos gali būti įdomios ar naudingos.
