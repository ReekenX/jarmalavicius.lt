---
title: Remigijus Jarmalavičius
permalink: /remigijus-jarmalavicius/
layout: page
description: Remigijus Jarmalavičius yra Ruby / Python / PHP programuotojas bei SysAdmin'as.
---

Sveiki!

Mano vardas **Remigijus**. Esu internetinių projektų programuotojas (svetainės,
SAAS verslai, mobilios aplikacijos, CRM, sandėlio ir apskaitos programos) bei
Linux sistemų administratorius.

Prie labai pasisekusios profesijos pridėčiau ir **labai pasisekusią šeimą**.
Kadangi su žmona draugauju daugiau nei 15 metų, tai galiu turbūt drąsiai
sakyti, kad užauginau ne tik du vaikus, bet ir... žmoną ;)

## Profesija

Kasdien leidžiu laiką prie kompiuterių/serverių (turiu ne vieną): programuoju, rašau unit test'us,
tvarkausi su monitorinimo sistemomis, skaitau naujienas (tokias kaip [HN](https://news.ycombinator.com/best)) ir
**nuolat ieškau būdų tobulėti savo srityje**.

Humoristinis paveikslėlis apibūdinantis **tipinį programuotojo (mano) gyvenimą**:

{% include post_image.html image="/i/i_am_programmer.jpg" text="Stereotipiškas programuotojo įvaizdis ^" %}

## Viešas kalbėjimas

**Mėgstu bendrauti, mokyti ir pats būti mokomas**. Nevengiu viešų kalbų
konferencijose (PyCon, Ubuntu, GIT, PHP ir t.t.).

Atsiradus šeimai nustojau daryti viešas prezentacijas, dabar darau tik
darbuotojų apmokymus arba prezentacijas IT komandoms.

## Knygos

Labai mėgstu skaityti. Turiu užsibrėžęs tikslą per gyvenimą [perskaityti vieną tūkstantį knygų](/knygos/1000-knygu-tikslas).
Jau seniai perlipau 460 knygų slenkstį. Ir ką tai man davė? Vienoje knygoje skaičiau
tokį juokingą gyvenimo paradoksą: tu nežinai - ko dar nežinai. Ši frazė mane visada prajuokina.

Dabar po tiek knygų tikrai žinau, kad dar daug ko nežinau. Knygos stipriai plečia akiratį.

Kas metus perskaitau - bent apie 80 knygų.

{% include post_image.html image="/i/goodreads.png" text="Ką jau perskaičiau galite pamatyti <a href='https://www.goodreads.com/ReekenX' target='_blank'>mano Goodreads paskyroje</a>." %}

Taip pat karštai žiūriu/dalyvauju IT konferencijose. Tai jeigu paklausit ar žiūrėjau XYZ metų Ruby Conf, Rails Conf, ReactJs Conf,
Python Conf, Django Conf, CSS Conf, DevOps Conf - atsakysiu, kad tikrai taip!

## Studijos

Esu baigęs mokslus Vilniaus kolegijoje ir Kauno technologijų universitete. Abiem labai patenkintas, tikrai rekomenduoju.

Tačiau tuo mano studijos nesibaigė - toliau jas tęsiu, tik šį kartą internetiniuose „universitetuose“:
[Coursera](https://www.coursera.org), [Udemy](https://www.udemy.com/). Sėkmingai baigiau „machine learning“ studijas,
ne vieną marketingo semestrą, kelias dešimtis projektų/laiko/žmonių/verslo valdymo semestrų.

## Rutina

Save laikau organizuotu žmogumi.

Kas rytą keliuosi 5:00. Net savaitgaliais. Darbą pradedu 5:15.

Kadangi esu programuotojas, tai savaime suprantama, kad pirmas „darbas“ yra el. laiškų sutvarkymas. Gyvenu pagal „Inbox zero“ (paieškokite
Google). Todėl ryte sutvarkęs pašto reikalus, sudėjęs prioritetus naujoms užduotims - paštą tikrinuosi dar kartą jau nebent gerokai
po pietų.

Sportuoju 5 kartus per savaitę. Du kartus per dieną: kardio treniruotė dienos pradžioje ir svorių treniruotė dienos pabaigoje. Ir jaučiuosi
labai gerai. Ir Jums rekomenduoju!

## Savanoriška veikla

Savanoriškai padedu [Vaikų linijai](http://www.vaikulinija.lt) su jos internetiniais projektais, serveriais ir kitokiais IT reikalais.

{% include post_image.html image="/i/vaiku_linija.png" text="Savanoriška veikla Vaikų linijoje" %}

Daugiau nei 10 metų (neatlygintinai) dirbu Vaikų linijoje  ir kaip tik galiu padedu su visokiais
techniniais sprendimais. Dabar vadovauju kelių žmonių-programuotojų komandai. Pats daugiausiai atlieku priežiūros
darbus: darau kodo patikrinimus, deployment'us, prižiūriu informacijos saugumą ir monitorinu kas vyksta.

Taip pat padedu „Niekieno vaikai“ organizacijai su jų vidine savanorių valdymo sistema.

## Kontaktai

Kaip sakiau, mėgstu bendrauti, todėl su manimi nesunkiai galima susisiekti.

Jeigu turite kokių pastabų, klausimų ar pasiūlymų - pasinaudokite [kontaktų puslapiu](/kontaktai/).

Ir nepamirškite mane sekti
{% include external_link.html url="https://twitter.com/ReekenX" text="Twitter platformoje" %} – joje
dalinuosi įdomiais IT atradimais.
