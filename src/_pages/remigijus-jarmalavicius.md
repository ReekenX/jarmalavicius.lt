---
title: Remigijus Jarmalavičius
permalink: /remigijus-jarmalavicius/
layout: page
description: Remigijus Jarmalavičius yra Ruby / Python / PHP programuotojas bei SysAdmin'as.
---

Sveiki!

Mano vardas **Remigijus**. Esu **atsidavęs programuotojas**, labai daug dirbu ir nuolat duomniuosi šia sritimi.
Esu internetinių projektų programuotojas (svetainės, SAAS verslai, mobilios aplikacijos, CRM, sandėlio ir
apskaitos programos) bei Linux sistemų administratorius.

Prie labai pasisekusios profesijos pridėčiau ir **labai pasisekusią šeimą**. Kadangi su žmona draugauju
daugiau nei 10 metų, tai galiu turbūt drąsiai sakyti, kad užauginau ne tik du vaikus, bet ir... žmoną ;)

## Profesija

Kasdien leidžiu laiką prie kompiuterių/serverių (turiu ne vieną): programuoju, rašau unit test'us,
tvarkausi su monitorinimo sistemomis, skaitau naujienas (tokias kaip [HN](https://news.ycombinator.com/best)) ir
**nuolat ieškau būdų tobulėti savo srityje**.

Humoristinis paveikslėlis apibūdinantis **tipinį programuotojo gyvenimą**:

{% include post_image.html image="/i/i_am_programmer.jpg" text="Stereotipiškas programuotojo įvaizdis ^" %}

## Viešas kalbėjimas

**Mėgstu bendrauti, mokyti ir pats būti mokomas**. Nevengiu viešų kalbų konferencijose
(PyCon, Ubuntu, GIT, PHP ir t.t.). Tiesa, atsiradus šeimai nustojau jose kalbėti - jau
nebe toks laisvo laiko kapitonas jaučiuosi.

Dabar jeigu tenka daryti viešas kalbas tai nebent įmonių, kuriose dirbu, viduje.

## Knygos

Labai mėgstu skaityti. Turiu užsibrėžęs tikslą per gyvenimą [perskaityti vieną tūkstantį knygų](/knygos/1000-knygu-tikslas).
Jau seniai perlipau 260 knygų slenkstį. Ir ką tai man davė? Vienoje knygoje skaičiau
tokį juokingą gyvenimo paradoksą: tu nežinai - ko dar nežinai. Ši frazė mane visada prajuokina.
Dabar po tiek knygų tikrai žinau, kad dar daug ko nežinau. Knygos stipriai plečia akiratį.

Kas metus perskaitau - bent po 30 knygų.

{% include post_image.html image="/i/goodreads.png" text="Ką jau perskaičiau galite pamatyti <a href='https://www.goodreads.com/ReekenX' target='_blank'>mano Goodreads paskyroje</a>." %}

Taip pat karštai žiūriu/dalyvauju IT konferencijose. Tai jeigu paklausit ar žiūrėjau XYZ metų Ruby Conf, Rails Conf, ReactJs Conf,
Python Conf, Django Conf, CSS conf - atsakysiu, kad tikrai taip!

## Studijos

Esu baigęs mokslus Vilniaus kolegijoje ir Kauno techonologijų universitete. Abiem labai patenkintas, tikrai rekomenduoju.

Tačiau tuom mano studijos nesibaigė - toliau jas tęsiu, tik šį kartą internetiniuose „universitetuose“:
[Coursera](https://www.coursera.org), [Udemy](https://www.udemy.com/). Sėkmingai baigiau „machine learning“ studijas,
ne vieną marketingo semestrą, kelias dešimtis projektų/laiko valdymo ir dar kelias dešimtis apskritai apie verslo vadybą.

## Rutina

Save laikau organizuotu žmogum.

Kas rytą keliuosi 4:45. Net savaitgaliais. Darbą pradedu 5:00.

Mano TODO sąraše (Todoist) visi darbai suskirstyti pagal klientus ir kiekvienas darbas turi prioritetą. Tačiau nesistengiu savo
TODO sąrašo užpildyti tūkstančiais užduočių (o yra buvę ir taip). Tik tiek, kiek mano rankos pajėgs padaryti.

Kadangi esu programuotojas, tai savaime suprantama, kad pirmas „darbas“ yra el. laiškų sutvarkymas. Gyvenu pagal „Inbox zero“ (paieškokite
Google). Todėl ryte sutvarkęs pašto reikalus, sudėjęs prioritetus naujoms užduotims - paštą tikrinuosi dar kartą jau nebent gerokai
po pietų.

Sportuoju 5 kartus per savaitę. Du kartus per dieną: kardio treniruotė dienos viduryje ir svorių treniruotė dienos pabaigoje. Ir jaučiuosi
labai gerai. Ir Jums rekomenduoju!

## Savanoriška veikla

Savanoriškai padedu [Vaikų linijai](http://www.vaikulinija.lt) su jos internetiniais projektais, serveriais ir kitokiais IT reikalais.

{% include post_image.html image="/i/vaiku_linija.png" text="Savanoriška veikla Vaikų linijoje" %}

Daugiau nei 5 metus (neatlygintinai) dirbau ten programuotoju ir kaip tik galėjau padėjau su visokiais
techniniais sprendimais. Dabar vadovauju kelių žmonių-programuotojų komandai. Pats daugiausiai atlieku priežiūros
darbus: darau kodo patikrinimus, deployment'us, prižiūriu informacijos saugumą ir monitorinu kas vyksta.

## Kontaktai

Kaip sakiau, mėgstu bendrauti, todėl su manimi nesunkiai galima susisiekti.

Jeigu turite kokių pastabų, klausimų ar pasiūlymų - pasinaudokite [kontaktų puslapiu](/kontaktai/).

Ir nepamirškite mane sekti
{% include external_link.html url="https://twitter.com/ReekenX" text="Twitter platformoje" %} – joje
beveik kasdien dalinuosi įdomiais IT atradimais.
